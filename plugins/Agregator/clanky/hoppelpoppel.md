
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=96.html" data-image="/files/preview/clanky/hoppelpoppel/general.jpg" data-type="article"}

{id="hoppelpoppel" ctime="2005-11-04" author="Michael Klíma" short="Hoppelpoppel" mtime="2019-11-07"}

# Hoppelpoppel – jídlo ze zbytků

{kw="jídla a jídelní lístky, Německo, recept"}

_Hoppelpoppel {xml:lang="de"}_ (nebo také hoppel-poppel) je jídlo údajně německého původu. Ještě donedávna bych ale dal ruku do ohně za to, že je to české jídlo.

Jídlo znám už odmalička a jeho postup přípravy je velmi jednoduchý. Na pánvi smícháme vejce s pepřem a solí. Přidáme směs všech možných zbytků. Může to být například uzené maso, pečené vepřové maso, kousky párků nebo špekáčků osmahnutých na pánvi s cibulí, ba dokonce i restované brambory nebo na kostky krájené zbytky houskových knedlíků.

{class="example"}

Kdyby v jídle nebyly knedlíky, tak bych skoro řekl, že se podobá čínskému _chop suey {xml:lang="zh"}_ nebo činským vejcím _fu young {xml:lang="zh"}_, připadně holandskému _hotch potch {xml:lang="nl"}_.

Ještě více mě vždy ale mátlo to, že některé restaurace uváděly _Hoppelpoppel {xml:lang="de"}_ mezi vaječnými jídly a některé pražské vinárny a bary ho dokonce uváděly mezi [minutkami][1].

Ať je tomu jakkoliv, přimlouval bych se za to, aby (díky knedlíkům) bylo toto jídlo pasováno na českou národní specialitu. Přál bych si, aby bylo na jídelních lístcích uváděno někde nahoře, aby si ho každý hned všimnul.

 [1]: /minutky

