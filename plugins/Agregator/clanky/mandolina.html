<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist"
  data-source="http://2017.hostovka.cz/clanek.php?clanek=277.html"
  data-og-image="/files/preview/clanky/mandolina/general.jpg"
  data-og-type="article">
  <h id="mandolina" ctime="2008-02-04"
    author="Michael Klíma"
    short="Mandolína"
    authorid="hostovka/michael_klima">Mandolína</h>
  <!-- generated attribute kw by user_udpatekw.sh on 2019-03-11, do not edit -->
  <desc kw="stroje a náčiní">Hudební nástroj velice populární ještě v dobách mého mládí, ale mandolina v gastronomii je úplně jiné zvíře.</desc>
  <p>Dnes díky všemožným mechanickým elektrickým kráječům se v moderních kuchyních s kuchyňskou mandolinou moc často nesetkáte, ale já jsem tu kuchyňskou mandolinu používal ještě donedávna a nedám na ni dopustit.</p>
  <p>Tu moji vám ukázat nemohu protože když jsem se v roce 1995 z Česka stěhoval zpět do států, jsem tu moji dal bývalému presidentu AKC ČR Júlovi Duboskému, ale podle přiložených obrázků vidíte jak ta kuchyňská mandolina vypadá.</p>
  <p>Je to ve skutečnosti jakési multifunkční struhadlo na kterém se potraviny strouhají ručně podobnými pohyby jako při hře na mandolinu a odtud ten název.</p>
  <p>Já jsem mandolinu používal rád i v kuchyních ve kterých jsem měl všemožné sofistikované kráječe které dělaly to samé a možná rychleji, ale jejich nevýhoda o proti mandolině je, že jejich následné čistění zabralo více času než to samotné to krájení.</p>
  <p>Já jsem s oblibou používal mandolinu pro krájení Gaufrette brambor, což jsou brambory které mají takovou hezkou mřížku.</p>
  <p>Na mandolině ale můžete krájet i tak zvané brambory Alumette, neboli sirkové, které dnes ale také můžete udělat na mnohém moderním kráječi.</p>
  <p>Nicméně si myslím že mandolia ani z moderních kuchyní hned tak nevymizí.</p>
  <p>Dnešní mandoliny, oproti těm původním používaným již téměř před sto lety se moc nezměnily.</p>
  <p>Dnes se vyrábí z nerezu nebo plastiku, ale asi před čtyřmi lety jsem se v jedné restauraci na Nilu v Cairu seznámil s egyptským šéfuchařem Mustafou který se mi pochlubil s dřevěnou mandolínou která byla údajně stará více než padesát let, ale kterou on stále ještě denně používal.</p>
  <p>Tudíž pokud nějakou mandolinu máte, tak si ji važte, protože vám bude sloužit ještě po mnoha letech.</p>
</body>
