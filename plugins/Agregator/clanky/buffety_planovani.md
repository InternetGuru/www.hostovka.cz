
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=475.html" data-image="/files/preview/clanky/buffety_planovani/general.jpg" data-type="article"}

{ctime="2009-12-20" mtime="2009-12-20" id="ekonomika_bufetu" author="Michael Klíma" short="Ekonomika bufetů"}

# Ekonomika samoobslužných bufetů

Oproti mnohým jiným [cateringovým akcím](catering) jsou [bufety](bufet) plánovány provozovatelem. Potřebné množství jídel a pití, které hosté mohou v dané době na [samoobslužném bufetu](samoobsluzna_restaurace) zkonzumovat, má podstatný vliv na ekonomiku neboli na rentabilitu bufetu, na potřebný počet a sortiment jídel a následně i na cenu.

Veškeré tabulky, které byly kdy vypracovány, jsou velice nepřesné. Spotřeba se totiž řídí složením klientely, jejich věkem, ale hlavně jejich sofistikovaností. Spotřeba se ale také řídí i denní dobou, chutí a nekonečnou řadou dalších okolností.

Jedna poučka říká, že čím více jsou jídla chutnější a atraktivnější, tím více se jich spotřebuje. Naštěstí existují „triky“, jak spotřebu kontrolovat. Další zásada je, že při skončení musí bufet vypadat tak, jako kdyby se právě otevřel. Nemůžeme počítat s tím, že v okamžiku, kdy odejde poslední host, budou všechny mísy prázdné, a že nebudeme mít žádné [zbytky](zbytky). Proto je plánování jídel pro bufet velmi nesnadný úkol.

## Produktivita a efektivita

Produktivita je první podmínkou rentability každého bufetu. Práce kolem bufetu není komplikovaná a nevyžaduje žádnou velkou odbornost. Proto se pro bufety a [brunche](brunch) snažíme zaměstnávat méně placené zaměstnance.

{class="example"}

Dokonce i k přípravě jídel v jídelně, která jsou v zásadě velice jednoduchá, je možno v krátké době zaškolit jakéhokoliv nekvalifikovaného, a tím pádem méně placeného zaměstnance.

To samé platí o doplňování jídel a nápojů a sklízení použitého nádobí, což rovněž nevyžaduje žádnou velkou odbornost. Problém v současném českém pohostinství ale je, že máme příliš mnoho rádoby vzdělaných „odborníků“, takzvaných „náčelníků“, ale nemáme žádné „indiány“.

## Náklady na mzdy

Náklady na mzdy jsou nezanedbatelnou položkou podnikového rozpočtu a jsou do značné míry rovněž ovlivněny [jídelním lístkem](jidelni_listek). Mzdy jsou také ovlivněny sortimentem jídel a následně potřebou personálu, a to jak ve výrobě, tak i v obsluze. 

Mimo přípravy potravin a jejich následného vaření mohou být všechny ostatní funkce spojené s expedicí a [prezentací jídel](prezentace_jidel) vykonávány méně kvalifikovanými (méně placenými) zaměstnanci. V Americe je to velmi přísně sledováno a zakotveno ve výrobních manuálech.

{class="example"}

V Česku to však málokterý manažer bere v úvahu. V mnoha případech se servisem zabývá i on sám, místo toho, aby se věnoval managementu a kontrole.

Při servisu a pracích v jídelně s každým zaměstnancem navíc, který není plně využit, neúnosně stoupají náklady na mzdy. Nechci zde ale hovořit o nákladech na mzdy kuchařů, protože u těch při přípravě jídel pro bufety produktivita vlastně stoupá.

Je potřeba se zmínit o něčem, o čem se v odborných učebnicích nikdy nemluví. To je skutečnost, že čím více obsluhujících, tím menší podíl spropitného. V tomto ohledu by obsluhující měli mít sami zájem na tom, aby jich nebylo více než je potřeba k zajištění kvalitního servisu.

{id="dalsi" var="inputvar-pribuzne_h"}

## n/a

n/a

{var="inputvar-relation@var"}

Příbuzné články nejsou k dispozici

