
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=475.html" data-image="/files/preview/clanky/buffety_planovani/general.jpg" data-type="article"}

{ctime="2009-12-20" mtime="2009-12-20" id="buffety\_planovani" author="Michael Klíma" short="Buffety plánování" authorid="hostovka/michael\_klima"}

# Buffety plánování

<!-- generated attribute kw by user_udpatekw.sh on 2020-04-25, do not edit -->

{kw="o čem se mluví"}

Oproti mnohým jiným cateringovým akcím, které se do jisté míry řídí přáním osoby která danou akci objednává, a kdy jídelní lístek, jako například u banketu je dohodnut s objednavatelem, bufety a brUnche jsou plánovány provozovatelem.

Potřebné množství jídel a pití které hosté mohou v dané době při samoobslužném bufetu zkonzumovat má podstatný vliv na ekonomiku neboli na rentabilnost bufetu, na potřebný počet a sortiment jídel a následně i na cenu.

Veškeré tabulky které byly kdy vypracovány jsou velice nepřesné protože spotřeba se řídí složením klientely, jejich věkem, ale hlavně jejich sofistikovaností o které se z nějakého důvodu nikdy nemluví, ale i věkem, denní dobou, chutí, a nekonečnou řadou dalších okolností které spotřebu jídel a nápojů ovlivňuji.

Jedna poučka říká, že čím chutnější a čím atraktivnější jídla, tím více se jich spotřebuje, ale na štěstí jsou „triky“ jak toto kontrolovat. Přesto ale zásada je, že při skončení musí bufet vypadat tak jako kdyby se právě otevřel. S něčím takovým, že v okamžiku kdy bufet navštívil poslední host, všechny mísy budou prázdné, a že nebudou žádné zbytky, nemůžeme počítat. Proto plánování jídel pro bufet je velice nesnadné ale v našem semináři cateringu se i takové věci naučíte.

