
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=25.html" data-image="/files/preview/clanky/alaska/general.jpg" data-type="article"}

{id="alaska" ctime="2005-06-26" author="Michael Klíma" mtime="2019-03-28"}

# Omeleta s překvapením

<!-- generated attribute kw by user_udpatekw.sh on 2019-04-16, do not edit -->

{kw="co-kdy-kde, omeleta"}

Omeleta s překvapením _(Alaska)_ je pojmenována podle jednoho ze států Ameriky. Francouzsky se nazývá _omelette surrprise_.

Příprava omelety s překvapením:

  1. Na výklenek z piškotového těsta navršíme relativně tuhou zmrzlinu.
  2. Zmrzlinu pokryjeme konzervovaným ovocem a tuhým sněhem.
  3. Posléze tuto „omeletu“ zprudka opečeme dozlatova v horké troubě nebo ošlehneme plamenem.

Tato omeleta se většinou podávala při mimořádných příležitostech. Před podáváním se přelila dobře hořící lihovinou. Za potlesku stolovníků se zapálila a přinesla do ztemnělé místnosti, což je to překvapení.

Omeleta se urychleně naporcovala a podávala. Příprava tohoto moučníku byla relativně pracná, což se odrazilo v její ceně. Ta byla pro hostitele jistě také překvapením.

Je třeba zdůraznit, že se v žádném případě k přípravě omelety nepoužívá šlehačka. To nejenom z důvodu, že by se nedala přelít lihovinou a zapálit, ale také kvůli uchování omelety. Dnes se totiž omeleta může připravovat dopředu v zamražených individuálních porcích.

