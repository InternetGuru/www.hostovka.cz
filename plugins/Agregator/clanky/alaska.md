
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=25.html" data-image="/files/preview/clanky/alaska/general.jpg" data-type="article"}

{id="alaska" ctime="2005-06-26" author="Michael Klíma" short="Alaska" authorid="hostovka/michael_klima"}

# Alaska

<!-- generated attribute kw by user_udpatekw.sh on 2019-03-13, do not edit -->

{kw="co-kdy-kde"}

Jeden ze států amerických, ale v americké gastronomii Alaska v plném znění Baked Alaska; francouzsky Omelette Surprise; je něco čemu se kdysi česky říkalo omeleta s překvapením, v těch rádoby francouzských restauracích omelette surrprise.

Původně se omeleta s překvapením připravovala tak, že se na sokl z piškotového těsta navršila relativně tuhá zmrzlina která se případně pokryla konzervovaným ovocem a tuhým sněhem. Posléze se tato "omeleta" zprudka opekla v horké troubě do zlatova.

Později zavedením plynu do kuchyní se bílky ošlehly hadicí s hořícím plynem. Tato omeleta se většinou podávala pro větší společnost při mimořádných příležitostech. Před podáváním se omeleta přelila nějakou dobře hořící lihovinou a za potlesku stolovníků se přinesla do ztemnělé místnosti, což bylo to překvapení "surprise".

Omeleta se urychleně naporcovala a hned podávala. Příprava tohoto moučníku byla relativně pracná, což se odrazilo v její ceně která byla překvapením i pro hostitele.

Nicméně je ale třeba zdůraznit, že v žádném případě se nepoužívá šlehačka, a to nejenom proto, že by se ta omeleta nedala přelévat lihovinou a zapalovat.

Překvapením pro vás asi bude, že dnes se omeleta s překvapením může připravovat v individuálních porcích dopředu a zmrazovat, což by se šlehačkou také dělat nemohlo.

