
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=303.html" data-image="/files/preview/clanky/brownnosing/general.jpg" data-type="article"}

{ctime="2008-03-31" mtime="2020-01-05" id="brownnosing" short="Brownnosing" author="Michael Klíma"}

# Brownnosing českých kuchařů

{kw="koho se to týká"}

Vsadím se, že vám na žádné škole angličtiny neřeknou co znamená _brownnosing {xml:lang="en"}_. Dokonce to nenajdete ani v žádném slovníku idiomů. _Brown nose {xml-lang="en"}_ znamená v překladu hnědý nos. Prostě když někdo někomu leze do zadku, tak má hnědý nos a nemusím vám asi říkat od čeho.

{class="important"}

Tento článek není určen vyloženě studentům Hostovky, ale víceméně profesionálům. Přesněji řečeno je určen našim českým kuchařům.

## Historie

Já vím, že to nechcete slyšet, a také si to také nerad připomínám, ale fakt je, že mimo krátkého údobí první Československé republiky byli Češi vždy pod nějakou knůtou nebo okupací. Někteří prostě museli stále někomu lézt do zadku. Bývalo by bylo dobře, kdyby se tito lidé vyznačovali hnědými nosy.

Teď tady ale máme již jakousi svobodu. Řekli byste si, že do zadku už nikomu lézt nemusíme. Co se ale týká pohostinství (zejména kuchařů), tak se nesmírně mýlíte.

Říká se, že člověk je největším nepřítelem třídy ze které vzešel. Sám jsem toho živým příkladem. Já totiž například ničemu jinému než pohostinství nerozumím a jsem jeho neustálým kritikem a to zejména špatných kuchařů.

## Vývoj kuchařů v Česku

Jinak ale mohu říci, že jsem na české kuchaře pyšný. Možná to je také proto, že jsem jeden z nich. Kdysi v Česku vyučení kuchaři jezdili za praxí do všech koutů světa. Tam získávali další zkušenosti či vzdělání a byli všude respektováni pro svoji poctivost, pracovitost, odbornost, kreativitu a inteligenci.

{class="example"}

Mnozí z nich, včetně mně, mimo jiných zemí pracovali také ve Francii, někdejší Mekce gastronomie.

Jsem na některé naše kuchaře pyšný, protože přes těch 40 let gastronomického temna získávají dnes opět respekt a uznání téměř po celém světě. Obávám se ale, že někteří z nich budou mít stále hnědé nosy.

Žádná jiná země na světě se nemůže pochlubit tolika hotelovými školami na počet hostů kolik jich máme my. V žádné jiné zemi nejsou všichni kuchaři vyučeni s maturitou a někteří dokonce i s doktorátem. _What a [BS][1] {xml:lang="en"}_. Přesto si to necháme líbit. Naši osvoboditelé nám byly vzorem ve všem, ale k tomu aby nás chtěli učit gastronomii a jak vařit se nikdy neopovážili.

## Zahraniční vzory

Oproti tomu veliký Gordon Ramsay (původem z Anglie), kterému teď i Češi lezou do zadku, v rozhovoru přiznal, že Anglie jako taková niky nikomu nemohla být vzorem. My si ho dnes přesto k nám zveme, aby naše šéfkuchaře naučil jak házet hrncem, jak rozbíjet talíře a jak ponižovat a urážet své podřízené.

Ale možná, že to je to co Češi potřebují. Již za Rakouska-Uherska se říkalo, že Češi se nerodí proto aby vládli, ale proto aby sloužili. Co si o nás slavný Ramsay myslí vám asi nemusím povídat.

Já jsem Čech jak poleno, ale mohu se pochlubit tím, že jsem druhé housle v životě nikdy nehrál. Vím, že mě mnoho „odborníků“ u nás nemůže přijít na jméno, protože se je snažím něco naučit. Myslím si ale, že k tomu mám příležitost – právě proto, že jsem Čech.

Nejsem sice učitel národů, jako byl Komenský, ale přestože jsem Čech jsem úspěšně učil gastronomii a pohostinství v mnoha rozvojových zemích. Mohu vás ubezpečit, že jsem byl vždy respektován protože jsem respektoval i já je.

## Výsměch českému kuchařskému umění

Proti Andrea Accordi, kterému byla po půlročním pobytu v Česku byla udělena „jeho“ již druhá [hvězda Michelinu][2], nic nemám. Podle mě je ale hvězda, která mu byla udělena nesmírná [chucpa][3] a výsměch celému českému kuchařskému umění.

Česká média, která pro naše pohostinství neměla nikdy vlídné slovo, najednou kolem Michelinu tancují jak derviši. Na stránkách gastronews.cz byl 28. 3. 2008 zveřejněn čláenk Vladimíra Poštůlky „Může být oblíbená i restaurace v hotelu?“. To „i“ v tom názvu mě trochu irituje, ale to je nejspíše díky mé chabé znalosti češtiny.

Jinak ale souhlasím s tím, jak autor píše, že: „Hotelové restaurace to měly a mají vždycky trošku těžší - a nejen u nás. Některé zahraniční hotelové restaurace však mají bezesporu veliký úspěch.“

Souhlasím také s tím, že úspěch některých hotelových restaurací je v tom, že konečně pochopili, že restaurace nemůže být zastrčená někde v hotelu, ale že musí mít i přístup z ulice. Pokud možno musí také mít vlastní jméno a vlastní identitu.

S čím ale nemohu souhlasit a dokonce se za to stydím, je, že naši kuchaři něco takového připustili.

Andrea Accordi potřeboval k tomu, aby se stal v Česku slavným jen půl roku. Slavný anglický kuchař Gordon Ramsay se v Česku stal slavným již po třech dnech které tu strávil. _What a [BS][1] {xml:lang="en"}_.

Nakonec vám musím dát jednu radu. Nemějte strach před velkými zvířaty a „bulšitáři“. Utřete si vaše hnědé nosy a řekněte si, že dost je dost. Dejte lidem to co chtějí a co jim za jejich peníze patří – ne jen v hotelích, ale i v té nejposlednější hospodě. Nehoňte se za hvězdami, ale za spokojeností vašich hostů. Přestaňte také blbnout s falešným vlastenectvím a snahami oživit naši „dobrou starou českou kuchyni“ nesmyslnými specialitami nebo recepty od Marie B. Svobodové z roku 1894. Učte se od každého, kdo vám může něco dát, ale nelezte nikomu do zadku!

