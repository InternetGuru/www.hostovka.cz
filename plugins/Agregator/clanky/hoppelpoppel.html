<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist"
  data-source="http://2017.hostovka.cz/clanek.php?clanek=96.html"
  data-og-image="/files/preview/clanky/hoppelpoppel/general.jpg"
  data-og-type="article">
  <h id="hoppelpoppel" ctime="2005-11-04"
    author="Michael Klíma"
    short="Hoppelpoppel"
    authorid="hostovka/michael_klima">Hoppelpoppel</h>
  <desc kw="jídla a jídelní lístky">Někdy také hoppel-poppel je údajně jídlo německého původu, ale ještě donedávna bych býval dal ruku do ohně za to, že je to české jídlo.</desc>
  <p>Znám ho totiž již od malička a vím, že se připravuje z vajec které se umíchají na pánvi s pepřem a solí a do kterých se přidá směs všech možných zbytků jako je uzené maso, pečené vepřové maso, kousky párků nebo špekáčků osmahnutých na pánvi s cibulí, a dokonce i restované brambory nebo na kostky krájené zbytky houskových knedlíků, a věřte mi to nebo ne - na kousky krájené kyselé okurky.</p>
  <p>Kdyby v tom nebyly ty knedlíky, tak bych skorem řekl, že je to něco podobného čínskému "chop suey" nebo činským vejcím "fu young", připadně holandskému "hoch-potch", ale že by to mohlo být jídlo německého původu, to mně právě díky těm knedlíkům nikdy nenapadlo.</p>
  <p>Co mně ale vždy ještě více mátlo bylo, že některé restaurace uváděli hoppel-poppel mezi vaječnými jídly, a některé pražské vinárny a bary, protože se hoppel-poppel připravuje na objednávku, ho dokonce uváděly mezi minutkami.</p>
  <p>Bylo to oblíbené jídlo taxíkářů a flamendrů, a nakonec i moje, ale odstupem doby toto vynikající jídlo upadlo v zapomenutí, a to buď proto, že se kuchaři začali stydět ho prodávat jako minutku a tím pádem za něj počítat tak nestydaté ceny, nebo proto, že se kuchaři naučili pracovat bezezbytků a tím pádem na hoppl-poppl nemají nikdy dost surovin.</p>
  <p>Ale ať je tomu jakkoliv, přimlouval bych se za to, aby (díky těm knedlíkům) bylo toto jídlo pasováno na českou národní specialitu, a aby bylo na jídelních lístcích uváděno někde nahoře, aby si ho každý hned všiml, a pokud za něj nebudou moc počítat (vždyť je to samá laciná surovina) tak jsem přesvědčen že si ho dá i každý absolvent Hostovky.</p>
</body>
