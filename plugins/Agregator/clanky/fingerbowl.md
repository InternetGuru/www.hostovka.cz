
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=42.html" data-image="/files/preview/clanky/fingerbowl/general.jpg" data-type="article"}

{ctime="2009-07-25" mtime="2020-01-05" id="fingerbowl" author="Michael Klíma" short="Fingerbowl"}

# Oplachování prstů po jídle

{kw="co-kdy-kde, případová studie, Amerika"}

_Fingerbowl {xml:lang="en"}_ je malá nádoba naplněná vodou (někdy i s kouskem citrónu), v které si hosté oplachují prsty. _Fingerbowls {xml:lang="en"}_ je jeden z odborných výrazů, který byl kdysi v pohostinství tak běžný, že se ho nikdo ani nesnažil přeložit do češtiny.

## Zkušenost z hotelu Coronado

Měli jsme u nás (v Americe) na návštěvě známou z Německa. Ta se pozastavila nad tím, že se v Hotelu _Coronado {xml:lang="en"}_, do kterého jsme ji vzali na oběd, nesetkala s takovým servisem, jako například v Mnichově.

_Hotel del Coronado {xml:lang="en"}_ pravděpodobně mnozí z Vás znáte z populárního filmu Někdo to rád horké s _Marilyn Monroe {xml:lang="en"}_ v hlavní roli.

V tomto hotelu, postaveném v roce 1888, se pohybuje ubytování od $350 do $2.500 za noc. Přesto mají v příštím týdnu údajně všechny pokoje obsazené.

Jídla na poledním lístku nejsou kupodivu předražená. Jedli jsme v elegantní jídelně na terase s výhledem na překrásnou pláž, na které se _Marylin {xml:lang="en"}_ pravděpodobně slunila. To nemělo chybu.

Nicméně servis zdaleka neodpovídal představám naší známé o servisu, který by odpovídal pověsti tohoto hotelu. Musel jsem ji dát za pravdu a musím se přiznat, jsem svoji nespokojenost vyjádřil v dopise, který jsme vedení hotelu poslal.

Jídlo bylo v zásadě v pořádku. Naše známá měla velký křehký salát s grilovanými kuřecími prsy, na kterém se v zásadě nedá nic pokazit. Já s manželkou jsme měli [Reuben sendvič](sendvice#reuben), které máme oba rádi.

Sendviče byly velké, s odpovídající porcí uzeného hovězího. Nebyly udělány podle mých představ, ale nebyly důvodem mé nespokojenosti.

Hlavním důvodem mé nespokojenosti bylo, že nám ke kapučínu, které podávali ve skle, nedali kávové lžičky. Museli jsme o ně požádat a číšník nám nakonec podal polévkové lžíce, což považuji za veliké _faux pas {xml:lang="fr"}_.

Naše známá se také podivovala, že nám k sendvičům nepodali misku s vodou na oplachování prstů, což by v hotelu takového typu by očekávala.

## Různé přístupy restaurací

Misky na oplachování prstů jsou z různých materiálů a mají různé tvary. Přestože se jim říká _fingerbowls {xml:lang="en"}_, tak to neznamená, že by se podávaly jen k oplachování prstů.

V některých rádoby hogo fogo restauracích je podávají spolu s ovocem, aby si host mohl ovoce v misce opláchnout. Pak ale konečně lidi napadlo, že je to blbost prví třídy, a že se má podávat již řádně omyté. Proto se od toho již upustilo.

Pro oplachování prstů se voda něčím navoní a případně se do ní přidá plátek citrónu. To platí obzvláště po podávání humrů, neloupaných krevetek a jiných mořských potvor, po kterých prsty nepříjemně páchnou.

Některé restaurace rychlého občerstvení, jako je například _KFC {xml:lang="en"}_ dávaly ke každému jídlu malé navlhčené papírové ubrousky v papírovém sáčku. Od toho se ale již také upouští, protože je málokdo používal.

Dnes má, totiž alespoň v Americe, každá taková restaurace rychlého občerstvení záchody s teplou a studenou vodou a sušičem rukou nebo ručníky k použití zdarma. Některé rybí restaurace mají přímo v jídelně dřez s tekoucí teplou a studenou vodou a s papírovými ubrousky, kde si hosté mohou kdykoliv během stolování umýt ruce, aniž by museli jít na záchod. _What a country! {xml:lang="en"}_ 

