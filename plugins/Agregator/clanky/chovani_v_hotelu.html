<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist"
  data-source="http://2017.hostovka.cz/clanek.php?clanek=122.html"
  data-og-image="/files/preview/clanky/chovani_v_hotelu/general.jpg"
  data-og-type="article">
  <h id="chovani_v_hotelu" ctime="2005-12-04"
    author="Michael Klíma"
    short="Chování v hotelu"
    authorid="hostovka/michael_klima">Chování v hotelu</h>
  <desc kw="ubytování">Hostovka jak dnes již víme, je pomyslná vysoká škola pro hosty kteří by měli vědět nejenom jak se chovat v restauracích ale i v hotelích.</desc>
  <p>Některé cestovní kanceláře své klienty poučí o tom jak se v které zemi chovat, o poplatcích které budou muset zaplatit mimo ceny zájezdu, eventuálně o obvyklém spropitném.</p>
  <p>Dnes ale hodně lidí cestuje na "vlastní noze" a ti v moha případech neznají místní řeč, místní hotelové výrazy natožpak místní zvyklosti. Prostě většinou neznají místní "Do and do not" neboli jak se chovat aby neudělali nějaký faut pas (chybný krok).</p>
  <p>Já jsem přesvědčen, že dnes po patnáctileté svobodě je celá řada lidí, kteří mé rady nepotřebují, ale na druhé straně jsou lidé kteří jedou někam prvně a těm některé mé rady možná přijdou vhod.</p>
  <p>Proto se v této sekci občas seznámíme s výrazy které nám v zahraničních hotelech usnadní orientaci.</p>
  <section>
    <h id="doorman">Doorman</h>
    <desc>Doorman je osoba se kterou se ve velkých zahraničních hotelech setkáte nejdříve.</desc>
    <p>Při příjezdu do hotelu, stejně tak jako při mnoha jiných příležitostech nikdy nedostanete druhou příležitost k prvému dojmu a proto ten doorman má zpravidla nějakou atraktivní uniformu takže někdy vypadá jako námořní admirál a kdyby měl na prsou medaile tak byste si ho velmi snadno spletli s nějakým ruským generálem maršálem.</p>
    <p>Doorman, česky dveřník, jak jeho titul napovídá otevírá dveře vašeho auta a vítá vás do hotelu a pokud jste v tom hotelu někdy již byli, tak dokonce i vašim jménem.</p>
    <p>Kdysi bylo zvykem dát tomu dveřníkovi spropitné, v tomto případě ?všimné? aby ti ostatní zaměstnanci viděli s kým mají co činit a podle toho si vás "všímali". V poslední době ale čím dále tím více lidí, obzvláště v cizině, používá kreditní karty, tudíž u sebe vůbec nenosí peníze v hotovosti takže to s těmi typy není u těch dveřníků není již tak horké.</p>
    <p>(angl.) = zvon, případně zvonek. V některých hotelích, ještě dnes je na recepci zvonek, kterým recepční úředník upoutává pozornost vedoucího hotelových zřízenců zvaného Bell Captain.</p>
    <h id="bell_captain">Bell Captain</h>
    <desc>#IMG [<a href="http://2017.hostovka.cz/soubor/4-12-05-3.jpg">http://2017.hostovka.cz/soubor/4-12-05-3.jpg</a>] [Hotel Lobby (hotelová hala)]</desc>
    <p>Pracovník který ve velkých hotelích je zodpovědný za bell staff má honosný titul Bell Captain. Je zodpovědný za přivítání hosta, za jeho uvedení k recepci, za přinesení jeho zavazadel do hotelové haly a za jejich odnesení do hostova pokoje a při hostově odjezdu je zodpovědný za přivezení hostových zavazadel do haly hotelu případně do hostova dopravního prostředku.</p>
    <p>Toto je v zásadě velice jednoduchá funkce ale její důležitost si uvědomíte když do nějakého hotelu přejdete se zájezdem 50 lidí a kdy u recepce stojí již lidé ze dvou nebo třech podobných zájezdů.</p>
    <h id="bell_staff">Bell staff</h>
    <desc>Proto ve velkých hotelích mají tak zvaný bell staff což zahrnuje všechny hotelové zřízence jako je: dveřník (door man), bagažista (bell boy), zřízenec obsluhující výtah (liftboy), hotelový poslíček, (messenger), apod.</desc>
    <h id="bell_boy">Bell boy</h>
    <desc>V Česku jsem se v relativně velkém hotelu setkal s tím že ti nosiči zavazadel byli bez uniformy ale Bell boy, jako každý jiný zaměstnanec v každém dobrém hotelu má zpravidla uniformu a jmenovku většinou s jeho křestním jménem.</desc>
    <p>#IMG [http://2017.hostovka.cz/soubor/4-12-05-4.jpg] [Bell boy]</p>
    <p>Bell boy odnáší do hostova pokoje jeho zavazadla která uloží na zavazadlovou podložku "luggage rack" a seznámí hosta s jeho pokojem.</p>
    <p>Zpravidla hosta seznámí s ovládáním televise, případně telefonu, ukáže mu jak se zatahují žaluzie, jak se ovládá klimatizační zařízení, na přání přinese hostovi led, apod.</p>
    <p>Tento bell boy zpravidla očekává spropitné, což málo lidí ví, a ještě méně jich ví kolik by takové spropitné mělo být.</p>
    <p>Většinou se to řídí počtem zavazadel ale to není pravidlem. Spíše se to řídí místními zvyklostmi a typem hotelu, prostě "In Rome do as the Romans do".</p>
  </section>
</body>
