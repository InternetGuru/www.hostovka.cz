<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist"
  data-source="http://2017.hostovka.cz/clanek.php?clanek=405.html"
  data-image="/files/preview/clanky/chefs_table/general.jpg"
  data-type="article">
  <h id="chefs_table" ctime="2009-04-19"
    author="Michael Klíma"
    short="Chefs Table"
    authorid="hostovka/michael_klima">Chefs Table</h>
  <desc kw="restaurace a servis">Chef‘s table (angl.)  česky šéfkuchařův stůl. V některých restauracích a  hotelích  ve Francii bylo, a doufám že ještě je zvykem, že před zahájením provozu všichni kuchaři, společně s šéfkuchařem, zasednou ku stolu prostřenému bílým ubrusem, a společně obědvají a dá se říci, že dobře, a to  včetně vína.</desc>
  <p>Když jsem ve 45 roce prvně přišel do Francie z vyhladovělého poválečného Československa, kde ještě byl lístkový systém, tak jsem si připadal jako v Jiříkově vidění.</p>
  <p>V Americe, kam jsem se dostal až později ale chef’s table je něco poněkud jiného. Původně to byly restaurace s jídelnami ze kterých bylo prosklenou stěnou vidět do kuchyně, ale  dnes jsou to jídelní stoly umístěné přímo v kuchyni, kde přípravu objednaných jídel mohou hosté sledovat.</p>
  <p>Tato forma pohostinství si získala takovou oblibu, že některé hotely budují v kuchyních, nebo těsně v jejich sousedství malé jídelny o kapacitě 12 – 18 hostů.</p>
  <p>Chef’s table mnohdy sousedí s vinotékou nebo ta nejpopulárnější vína jsou umístěna na dosah ruky.</p>
  <p>Šéfův  stůl zpravidla nabízí jen několik vybraných jídel z normálního jídelního lístku.</p>
  <p>Některé tyto stoly jsou relativně jednoduché, ale oproti tomu některé jsou naopak elegantnější než stoly v hlavní jídelně.</p>
  <p>Obsluha je zpravidla vybraná, jak Francouzi říkají soigné , jídlo je comme il faut, neboli jak Američané říkají, everything is O.K.</p>
  <p>Pod názvem Chef’s table v Americe již  některé firmy, ale nejčastěji cestovní kanceláře, nabízejí několika denní návštěvy vybraných restaurací pro zájmové skupiny.</p>
  <p>Některé tyto Chef¨s tables jsou tak populární, že musíte mít reservaci několik měsíců dopředu. Nevím jestli již něco podobného existuje i v Česku, ale pokud ne, tak teď po shlédnutí několika těch pořadů Ano šéfe!, si myslím, že do těch kuchyní, které jsou nakonec doporučené našim největším šéfem Pohlreichem,  do kterých nahánějí ten kompars, by mohly vozit zahraniční turisty pro které by to byla určitě nezapomenutelná gastronomická zkušenost  a mělli by doma o čem vyprávět.</p>
</body>
