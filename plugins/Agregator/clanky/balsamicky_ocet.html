<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist"
  data-source="http://2017.hostovka.cz/clanek.php?clanek=413.html"
  data-image="/files/preview/clanky/balsamicky_ocet/general.jpg"
  data-type="article">
  <h ctime="2009-04-20" mtime="2009-04-20" id="balsamicky_ocet" 
    author="Michael Klíma"
    short="Balsamický ocet"
    authorid="hostovka/michael_klima">Balsamický ocet</h>
  <!-- generated attribute kw by user_udpatekw.sh on 2020-04-21, do not edit -->
  <desc kw="co-kdy-kde">Balsamický ocet se dnes díky kreativitě kuchařů a díky tomu, že jeden kopíruje od druhého stal nezbytným nejenom v Itálii nebo v italských restauracích, ale i v jiných dražších restauracích po celém světě, ale Italové vychutnávají balsamický ocet již po staletí.</desc>
  <p>Silná, slabě nasládlá chuť balzamického octa se přímo nabízí k přípravě octových drezinků (vinaigrettes), obzvláště pro ovocné saláty s čerstvým ovocem jako jsou například maliny, jahody a broskve. Výraznost jeho chuti přesahuje chuť jeho chudšího bratrance vinného octa, stejně tak jak červený vinný ocet přesahuje chuť bílého vinného octa.</p>
  <p>Dříve než se ale pustíte do přípravy těch tisíců drezinků s balsamickým octem tak byste se měli o tomto octu napřed něco dozvědět.</p>
  <section>
    <h id="co_je_balsamicky_ocet">Co je balsamický ocet?</h>
    <desc>V prvé řadě, balsamický ocet svoji cenou vysoce překračuje například ta nejdražší vína nebo koňaky.</desc>
    <p>Jak ale mohl prach obyčejný ocet takových cen dosáhnout?</p>
    <p>Asi tak před 900 lety vinaři v Modeně, v italském regionu byl tento ocet vyráběn jako tonic a dáván jako pozornost důležitým osobnostem.</p>
    <p>Přestože je považován za vinný ocet, tak vinným octem vlastně není. Není vyráběn z vína, ale je lisován z hroznů, kterým nebyla dána možnost vykvasit na víno.</p>
    <p>Sladké šťávy vylisované z Trebbiano hroznů se svaří na tmavý sirup který potom musí zrát za velmi přísných podmínek. Sirup zraje ve velkých dubových sudech po přidání „mateřského" octa.</p>
    <p>Během let se velikost sudů zmenšovala stejně tak jako se měnilo dřevo, ze kterého jsou tyto sudy vyrobeny. Dnes tudíž tento ocet zraje v malých sudech z kaštanového, třešňového, jasanového, morušového a jalovcového dřeva až do doby prodeje.</p>
    <p>Všechna tato dřeva dobou dávají vínu charakter a vůni, čímž vznikají charakteristické balsamické octy. Během zrání se ocet také vypařuje, čímž ocet houstne a ocet získává koncentrovanou chuť.</p>
    <p>Některé balsamické octy v Modeně zrají přes 100 let, čímž se vysvětluje jejich vysoká cena. Tato cena, podobně jako cena šafránu. Je relativní protože kapka balzamického octa dělá v jídlech divy.</p>
    <p>Ocet, který je oficiálně označen jako aceto balsamico tradizionale musí zrát nejméně 12 let. Čím déle ocet zraje, tím stoupá jeho kvalita ale i cena. Některé balsamické octy, podle jejich stáří, mohou stát stovky dolarů za pouhý šálek! Tudíž tento ocet je tak drahý, že jen barbaři ho používají k vaření, kdy se působením tepla jeho chuť a vůně značně ničí. Musí být používán v syrovém stavu tak jako například jemná vyzrálá whisky.</p>
    <p>Téměř 12.000 litrů se tohoto octa dává do prodeje každý rok.</p>
    <p>Ocet, který může být starý, až 25 let může stát pouhých <em var="1690"/>. - za litr.</p>
    <p>Na štěstí ale na trhu jsou pro domácí potřebu importované balsamické octy které zrály méně než 12 let a jejichž cena je přijatelná. Tak jak se snižuje doba zrání těchto octů tak se snižuje i jejich cena. Také je nutno se zmínit o tom, že někteří výrobci k docílení požadované hustoty barvy používají karamelizovaný cukr.</p>
    <p>Ale ať používáme balsamický ocet drahý nebo lacinější, tak platí jedna zásada a sice - čím méně, tím lépe. Mnozí kuchaři jídlo nadměrným množstvím tohoto octa doslova zničí. V každém případě, tak jako u všeho, musíte v používání balzamického octa získat potřebnou praxi.</p>
    <h id="pouzivani_a_skladovani_balzamickeho_octa">Používání a skladování balzamického octa</h>
    <desc>Balsamický ocet v originálním sudu nebo láhvi může být skladován do nekonečna. Okysličování v otevřené láhvi není problémem a nikterak neovlivní jeho kvalitu.</desc>
    <p>Nicméně je dobře ho skladovat v chladném a tmavém místě, daleko od zdroje tepla. Po čase si povšimnete usazeniny na dně láhve které ale kvalitu octa také neovlivňují.</p>
    <p>Další rady:</p>
    <ul>
      <li>Při použití balsamického octa bychom neměli používat hliníkové nádoby.</li>
      <li>Pro marinování používáme balsamický ocet jen zřídka a to jen po velmi krátkou dobu.</li>
      <li>Pokud jste alergičtí na sulfáty, tak si ověřte nálepku. Ne všechny balsamické octy je obsahují, ale některé lacinější druhy ano.</li>
      <li>Teplota zvyšuje sladkost balzamických octů a vyvařuje jejich kyselost. Tudíž jestliže dáváte přednost jemné chuti, tak si ho ohřejte. Jestliže ne, tak ho nevařte a přidávejte ho do jídla až těsně před dohotovením.</li>
      <li>Lžička nebo dvě balzamického octa dokáže „probudit" chutě slabé polévky, omáčky nebo dušeniny.</li>
      <li>Balsamický ocet s přidáním cukru se obzvláště dobře snoubí s čerstvým ovocem, jako jsou jahody, maliny, broskve, případně i meruňky.</li>
    </ul>
  </section>
</body>
