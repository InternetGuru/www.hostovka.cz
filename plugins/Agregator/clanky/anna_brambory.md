
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=434.html" data-image="/files/preview/clanky/anna_brambory/general.jpg" data-type="article"}

{id="anna\_brambory" ctime="2009-05-10" author="Michael Klíma" short="Anna brambory" authorid="hostovka/michael\_klima"}

# Anna brambory

<!-- generated attribute kw by user_udpatekw.sh on 2019-04-16, do not edit -->

{kw="jídla a jídelní lístky"}

Anna brambory, francouzsky Pommes Anna, anglicky Anna potatoes, je podle mnohých údajně výtvor pana Dugléré, kuchaře ve známé restauraci Café Anglaise na ulici Lafitte v Paříži. Mnoho slavných žen jménem Anna, by bylo bývalo poctěno vědomím, že tyto brambory byly pojmenovány po nich. Málokterá ale věděla, že Dugléré tyto brambory pojmenoval po populární francouzské prostitutce Anna Deslions. Tyto brambory si získaly větší popularitu než měla Anna Deslions, jejíž popularita zanikla díky popularitě mnohých dalších kolegyň, ale její brambory se ještě dodnes objevují na jídelních lístcích mnoha mezinárodních restauracích ve kterých se většinou připravují v individuálních porcích, což je relativně zdlouhavý proces.

Díky jejich oblibě se připravují i pro bankety nebo jiné společenské akce. V tom případě se oloupané, stejně velké brambory nakrájí na plátky a dají do studené vody odškrobit a po několik okamžicích se jednotlivé plátky, jeden po druhém namáčí do rozpuštěného másla a šindelovitě, zpravidla ve čtyřech řadách, se pokládají do mělkých gastronádob. Následně se tyto brambory zapečou dozlatova v horké troubě.

