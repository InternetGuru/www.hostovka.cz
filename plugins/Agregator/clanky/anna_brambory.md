
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=434.html" data-image="/files/preview/clanky/anna_brambory/general.jpg" data-type="article"}

{id="anna\_brambory" ctime="2009-05-10" author="Michael Klíma" short="Anna brambory" mtime="2019-11-07"}

# Anna brambory

{kw="jídla a jídelní lístky, brambory, Francie, recept"}

Anna brambory, francouzsky _Pommes Anna {xml:lang="fr"}_, anglicky _Anna potatoes {xml:lang="en"}_, jsou podle mnohých údajně výtvor pana _Dugléré {xml:lang="fr"}_, kuchaře ve známé restauraci _Café Anglaise {xml:lang="fr"}_ na ulici _Lafitte {xml:lang="fr"}_ v Paříži.

Mnoho slavných žen jménem Anna, bylo určitě poctěno vědomím, že brambory byly pojmenovány po nich. Málokterá ale věděla, že _Dugléré {xml:lang="fr"}_ brambory pojmenoval po populární francouzské prostitutce _Anna Deslions {xml:lang="fr"}_.

Brambory si získaly větší popularitu než měla _Anna Deslions {xml:lang="fr"}_. Její popularita zanikla díky popularitě mnohých dalších kolegyň, ale brambory pojmenované podle ní se ještě dodnes objevují na jídelních lístcích mnoha mezinárodních restauracích. Díky jejich oblibě se připravují i pro [bankety][1] nebo jiné společenské akce.

 1. Stejně velké oloupané brambory nakrájíme na plátky a dáme odškrobit do studené vody.
 2. Po několika okamžicích jednotlivé plátky, jeden po druhém namočíme do rozpuštěného másla a šindelovitě, zpravidla ve čtyřech řadách, je pokládáme do mělkých gastronádob.
 3. Následně brambory dozlatova upečeme v horké troubě.

 [1]: /banket
