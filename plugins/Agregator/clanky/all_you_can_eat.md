
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=137.html" data-og-image="files/preview/clanky/all\_you\_can_eat/preview.jpg" data-og-type="article"}

{id="all\_you\_can\_eat" ctime="2006-02-08" author="Michael Klíma"}

# All you can eat

{kw="nejčtenější, gastronomie, bufet, pozdní snídaně"}

All you can eat _(česky kolik stačíte sníst)_, je způsob pohostinství, který vznikl v Americe. Je to výraz pro nabídku neomezeného množství jídel bufetovou formou za jednotnou atraktivní cenu.

Tento způsob podávání jídel je dnes běžný i v České republice a to hlavně při podávání (pozdních) snídaní. Zatím s tím nejsou ale moc dobré zkušenosti.

<!--

Musíme si zde proto zopakovat definici pohostinství.

Ať již v soukromí nebo, ve veřejné instituci, pohostinství je srdečné a vřelé přijímání, obsluhování, a případně bavení hostů. Pohostinství v soukromí se od pohostinství ve veřejných institucích liší tím, že je poskytováno zdarma. Pohostinství poskytované za úplatu je považováno za pohostinství komerční, ve kterém hostitel uspokojuje potřeby a přání platících hostů.

Pohostinství spadá do jednoho z největších průmyslů národního hospodářství který se řídí určitými zákony a předpisy. K provozování pohostinství komerčním způsobem musí provozovatel mít živnostenské oprávnění a musí ho provozovat za účelem vytvoření zaslouženého zisku, neboli restaurace se musí držet mé zásady: dát lidem to co chtějí, ale musí pamatovat i na druhou stranu té mince která říká:
-->

{id="dejte\_lidem\_co\_jim\_patri"}

## Dejte lidem co jim patří

Neoficiálně platí, že se jako restauratér musíte snažit, aby se vlk nažral a koza zůstala celá. Neboli podle mé teorie je umění v tom dát hostům jen co jim patří – nic méně a nic více.

Restaurace není nějaká Armáda spásy nebo jiná charitativní organizace. Restaurace je naopak legitimní byznys, ve kterém musí restauratér (podle živnostenského zákona) vyprodukovat zasloužený zisk.

Platí zde také moje další teorie. Ta zní, že do České republiky nemůžete přenést všechno, co vidíte někde v zahraničí, aniž byste to řádně nedomestikovali.

## Chování hostů

Procestoval jsem téměř celý svět a je těžké zjistit, co všechny etnické skupiny dnes jedí doma k snídani. Čeho se dá ale snadno všimnout je, jak někteří jedí když se dostanou k all you can eat bufetu. To neplatí jenom v Česku, ale po celém světě.

V Americe tomu říkají _they eat like horses_, česky _jedí jako kobylky_. Etnický původ hostů nebo jejich společenské postavení nehraje žádnou roli. Všimněte si například oficiálních banketů nebo rautů. Někteří lidé se například vůbec nestydí si vzít něco domů „na potom“.

Proto některé restaurace v Americe se u takových bufetů uvádí _all you can eat, but not all you can take home_, česky _jezte kolik stačíte sníst, ale ne kolik si stačíte vzít domů_. Z toho je vidět, že je to všude stejné a proto nevěště hlavu.

Jediné řešení je studium tvorby bufetů, psychologie prodeje, eventuálně studium Hostovky. K tomuto článku je také k dispozici [případová studie][1], kde je ukázáno, jak jsem se s tímto problémem vypořádal já.

[1]: http://2017.hostovka.cz/clanek.php?clanek=137.html
