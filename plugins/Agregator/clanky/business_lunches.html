<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist"
  data-source="http://2017.hostovka.cz/clanek.php?clanek=491.html"
  data-image="/files/preview/clanky/business_lunches/general.jpg"
  data-type="article">
  <h id="business_lunches" ctime="2010-01-08"
    author="Michael Klíma"
    short="Business Lunchces"
    authorid="hostovka/michael_klima">Business Lunchces</h>
  <desc kw="restaurace a servis">Je to vlastně článek, který jsem někde v Česku napsal před několika lety, ale v Česku se věci tak rychle nemění a tak možná že je stále ještě aktuální.</desc>
  <p>Já jsem na téma business lunches, neboli pracovní obědy, protože něco takového jako pracovní večeře neexistuje, napsal již několik článků.</p>
  <p>Jak jsem se v článku Business lunches již zmínil, tak v Česku byla v době socialismu business lunchům (lanšům) při různých obchodních jednáních věnována mimořádná pozornost, protože tehdy jídlo a pití bylo hlavním předmětem.</p>
  <p>Tehdy pod pojmem businessman si každý představoval cizince, který neví co s penězi a kterému se od nich muselo nějak odpomoct. Můj přítel Karel Pinka s jeho manželkou na toto téma dokonce napsali docela zajímavou knihu která, ale dnes je zcela bezcenná.</p>
  <p>Dnes o tom nahlas sice nikdo nemluví, ale množství jídel a hlavně alkohol podávaný při těchto příležitostech měl přispět ke „snadnějšímu“ jednání se západními partnery a proto se podával v neomezeném množství.</p>
  <p>Dnes ale většina inteligentních západních businessmanů jednak hlídá svoji dietu přísněji než kdokoliv jiný, a navíc nechtějí utrácet drahocenný čas několikahodinovým obědem.  Popisy okázalých business lunchů při kterých se podává spousta koktejlů, steaků, těžkých vín a sytých moučníků, jsou pohádky z Tisíce a jedné noci.</p>
  <p>Dnešní byznysmen, pokud jde na oběd s obchodním partnerem, chce dobu oběda využít k tomu, aby projednal nějaký byznys a ne k tomu aby sebe nebo svého partnera přecpal jídlem, nebo dokonce ho opil. No, a pokud některý byznysman jde na oběd sám, tak dá za vděk sendviči, nebo nějakému salátu a už aby pelášil zpět ke své práci - jak Američané říkají: „Back to the drawing board“.</p>
  <section>
    <h id="business_lunch_menu">Business lunch menu</h>
    <desc>Při popisu tvorby jídelních lístků jsem doporučoval, že pokud se jedná o malou skupinu, tak speciální menu pro Business Lunches, je úplně zbytečné.</desc>
    <p>Pokud do vaší restaurace přichází ojedinělé skupiny za účelem oběda a zároveň pracovní porady, tak bych si tím vůbec nelámal hlavu a nechal bych na obsluhujících, aby jim z normálního à la carte jídelního lístku doporučili jídla která jsou snadno a rychle upravitelná, nebo některé vybrané speciality, ale v takovém případě musíte obsluhující v tom smyslu vyškolit, protože na to, že je k tomu vyškolili na hotelové škole, se nespoléhejte.</p>
    <h id="vip_business_clubs">VIP Business Clubs</h>
    <desc>Pokud ale chceme hovořit o vlivu dobrého jídla a pití na nějaké obchodní jednání, tak zde snad stojí za to se zmínit o tak zvaných VIP Business Clubs, ve kterých na podporu uzavření velkých obchodních transakcí se k tomu ještě dodává sex v podobě topless servírek.  Tyto kluby, přestože jsou kritizovány kde kým, tak v západním světě rostou jako houby po dešti, takže nepochybuji o tom, že i v České republice podobné kluby vzniknou. Ale Češi, jak je znám, jsou papežtější než papež, a musí každého přetrumfnout a tak se obávám, že ty servírky u nás nebudou jen topless.</desc>
    <h id="pracovni_porady">Pracovní porady</h>
    <desc>Myslel jsem si, že tak jako v Americe, tak i v Česku další možnost jak přilákat vaši restaurace větší skupiny ke konzumaci jídel a nápojů při jejich pracovních poradách je nabídnout jim oddělené místnosti pro pracovní porady včetně jídla a pití…</desc>
    <p>Dokonce jsem si myslel, že v takovém případě by bylo dobře mít seznam firem, které by mohly být vašimi potenciálními zákazníky, poslat jim takovou nabídku kterou by nemohli odmítnout.</p>
    <p>A to je ale ten okamžik, kdy musíte mít při ruce několik variant business menus, třeba i o různém počtu chodů, ale vzpomenete si na mně, že šest chodů (bez kávy) nikoho nenadchne.</p>
    <p>Další způsob jak přilákat byznysmeny pro které ne peníze, ale čas je tím rozhodujícím faktorem, jsem doporučoval  grazing.</p>
    <h id="grazing">GRAZING</h>
    <desc>Grazink do češtiny přeložitelné jako pastva, nebo krmení, je výraz, kterým se v současné americké gastronomii označuje koncept, při kterém některé restaurační řetězce nabízejí své mladé klientele výběr malých porcí populárních jídel „k nakrmení“ nebo k ukojení hladu v kterékoliv denní době a ne jenom v klasické době snídaně, formálního oběda nebo večeře.</desc>
    <p>Tyto podniky nabízejí jak sendviče, wrapers, plněné bramborové slupky nebo smažená kuřecí křidélka, za která počítají téměř to samé jako individuální Beef Welington, nebo malé  file mignon s přílohou.</p>
    <p>Po přečtení úvodníku Marie Horníkové k Food Service 10/2004, jsem si uvědomil, že všechno to mé povídání o business lunních, o grazinku apod., bylo úplně na nic.</p>
    <p>Já jsem totiž zapomněl na to, že Češi jsou skutečně papežtější než papež a že některé zákony a nařízení o odepisování výdajů za pohoštění, šili horkou jehlou čímž udělali více škody než užitku.</p>
    <p>A věřte mi, že vím, o čem mluvím. Já jsem něco podobného zažil v Americe. Před několika lety, nevím přesně kdy, vyšel v Americe zákon, který nepřipouštěl při byznys lunchích, kterým se neoficiálně říkalo „two drinks lunches“, odepisovat 2 drinky. Argumenty vlády byly různé, jako že dva drinky podporují alkoholizmus, že po dvou drincích se již málo komu chce jít „back to the drawing board“, a že prostě je to nemorální.</p>
    <p>To jste ale neviděli ten tanec ze strany restauratérů, protože to znamenalo katastrofální úbytek na tržbách. V Americe na těch drincích je největší rozpětí a proto je známo, že kdyby si v poledne každý dal dva drinky a žádné jídlo, tak ten restauratér má vyděláno. Nemusím Vám ale říkat že tu válku, jako obyčejně vyhrál Uncle Sam.</p>
    <p>Ale nemusím Vám také říkat, že se toho moc nezměnilo. Náklady na pohoštění se v Americe mohou odepisovat a tak se ty výdaje nesmí prostě deklarovat jako business lunch, ale jako „early dinner“.</p>
    <p>Jak to dopadne v Česku, nevím, protože ve stejném úvodníku se Maria zmiňuje o tom, podnikatelé noviny nečtou, a já pochybuji je čtou ti politici kteří o takových věcech jako odpisy nákladů rozhodují, protože ti si nespíše nosí do práce z domova jídlo v kastrůlku a kafe v termosce.</p>
    <p>Na každý pád si Maria zaslouží medaili za odvahu, že se o tom zmínila.</p>
  </section>
</body>
