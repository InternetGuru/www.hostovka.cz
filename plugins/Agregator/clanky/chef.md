
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=535.html" data-og-image="/files/preview/clanky/chef/general.jpg" data-og-type="article"}

{id="kucharske_tituly" ctime="2010-09-24" mtime="2018-12-16" author="Michael Klíma"}

# Kuchařské tituly

{kw="gastronomie"}

Kuchařské tituly jsou mnohdy odvozeny od tak zvaných kuchyňských brigád založených [Augustem Escoffierem][1]. Také mohou mít obecnější význam v závislosti na jednotlivých kuchyňských funkcích nebo technikách.

Některé restaurační kuchyně kuchařské tituly nepoužívají. Mohou mít vlastní systém kuchyně a rozdělení funkcí. Speciální a hierarchické tituly kuchařů se dnes používají jen v kuchyních vybraného pohostinství. V obyčejných restauracích jsou kuchaři nazýváni anglickým slovem _cooks_, nebo _short–order cooks_.

## Šéfkuchař

Slovo šéfkuchař _(anglicky chef)_ pochází z francouzského _chef de cuisine_. Je to zkrácený výraz pro _hlavu kuchyně_ a v celém západním světě se používá jako výraz pro kuchaře. V Americe jsou šéfkuchaři podstatně více placeni než například manažeři.

{class="example"}

V Americe navíc rozlišují funkce _cook_ a _chef_, což jsem zpočátku nevěděl. _Cook_ je totiž téměř každý kdo pracuje v kuchyni. Ten, kdo umí vařit, je již _chef_. Vyučení kuchařem není podmínkou.

Šéfkuchař je odpovědný za všechno, co s kuchyní souvisí. To obvykle zahrnuje například:

 * vytváření receptur, kalkulací a jídelních lístků,
 * řízení kuchyně,
 * zodpovědnost za přijímání, propouštění kuchařů a ostatních zaměstnanců kuchyně,
 * zodpovědnost za výuku a trénink a
 * vytváření výplatní listiny.

## Výkonný šéfkuchař

Výkonný šéfkuchař _(anglicky executive chef)_ má stejné povinnosti jako šéfkuchař a je navíc zodpovědný za plynulý chod několika restaurací nebo stravovacích provozů. Jen tak pro zajímavost, tato funkce není pomíněna ničím jiným, než schopoností organizovat, učit personál a řídit třeba i několik kuchyní jednoho podniku najednou.

## Regionální výkonný šéfkuchař

Velké hotelové či restaurační společnoti mají i něco takového, jako je regionální výkonný šéfkuchař _(anglicky regional executive chef)_. Ten má na starost provozy s nepřestavitelně rozdílými požadavky na schoponosti vedení.

Já jsem měl tu čest takovou funkci zastávat pro firmu Szabo Foods, která měla více než 800 provozoven po celé Americe. Byl jsem regionální výkonný šéfkuchař pro 86 provozů v regionu Chicaga. Jednak to byly dětské jesle, školní jídelny, luxusní restaurrace, ale i všechny typy zaměstnaneckého stravování v továrnách, ve státníc úřadech a bankách, nemluvě o nemocnicích a domovech důchodců (milionářů).

<!--
Super chef je titul se kterým se nikde jinde ve světě nesetkáte než v Česku, kde tento titul uděluje náš nejsprostší samozvaný šef Zdeněk Pohlreich, což je tedy chucpa, ale když můžeme v Česku mít kuchaře s titulem doktora, tak proč bychom nemohli mít titul kuchař SUPER CHEF. Některé ty kuchyňské funkce a tituly které jsem uvedl upadají v zapomenutí a jejich význam dnes již neznají ani naši odborníci, ale Vy jako studenti HOSTOVKY byste měli být im bilde, při sledování televizních pořadů jako ANO ŠÉFE a teď pořad NA NOŽE.
Mluvčí Primy Jana Kocová vyjádřila uspokojení se sledovaností prvního dílu, ale to samozřejmě nic neříká o tom, jak a komu se ten pořad líbil. Ale připouštím, že někteří lidé to chtějí ale podle mě jen proto, že nic lepšího není. Trojice porotců, která se skládá ze samotného velkého Pohlreicha, našeho největšího gastronoma Romana Vaňka a Evy Filipové, která některým našim kuchařům, kteří neumí psát, údajně sepisuje receptury, také není ještě zárukou odborné úrovně celého pořadu, a kritici tohoto pořadu se diví co na tom pořadu tito lidé vlastně vlastně dělají a někteří dokonce říkají, že Pohlreichovi docela škodí. Já si ale myslím, že jemu už nic škodit nemůže.
Podle programového šéfa Primy, kuchařská show NA NOŽE, měla za úkol najít nejlepšího šéfkuchaře, v pořadu zmiňovaném jako Super Chef. Dnes už není pochyb o tom, že mezi našimi mladými kuchaři jsou i takoví, kteří by se eventuálně mohli do této soutěže zapojit, ale kupodivu ani jeden z nich se nepřihlásil. Nepřihlásil se ani jeden z těch „osoností, jmenovaných Jiřím Řezáčem na stránkách www.gastronews.cz. To samo o sobě vám již napovídá, že s tou soutěži není něco košer, a jestli ta sebranka těch 40 volů, jak se mezi sebou titulují, od takových kteří nikdy v žádné kuchyni nebyli, přes ty kteří jsou eventuálně manažeři nějakého ofisu, který nemá s gastronomii nic společného , ale kteří mají tituly šef, zástupce šéfa, privátní šef a dokonce i executive chef (z nichž ani jeden neví co to znamená), jsou ukázkou toho jak hluboko to české pohostinství , a zejména gastronomie klesla. Jestli tato sebranka je Crème de la crème české gastronomie, tak pěkně děkuji.
Co jim asi také schází je ten údajně „peperný“ slovník a pohlreichovské vejšprechty, tak zvané hlášky. Ten první díl byl tak nudný, že jsem v jeho druhé polovině usnul, ale stačil jsem zaznamenat, kolik těch tak zvaných „kuchařů“, kteří si neumí ani nabrousit nůž, se pořezalo, a dosti mě udivilo, že nebyli diskvalifikování, už jenom proto, že kuchař se sebemenší oděrkou na ruce, by neměl být k vaření připuštěn.
No, ten druhý díl, který byl stejně nudný, a který díky těm záběrům těch polonahých kuchařů stávajících z těch „pelechů“, a odcházejících během pěti minut bez umytí do kuchyně , navíc ještě byl neestetický, ten jsem z profesionálního zájmu zhlédl celý. NO COMMENTS! Na to se musíte podívat, abyste viděli , že ta úroveň českého pohostinství je skutečně už „unter Hund“.
-->

## Další tituly

Níže jsou posány další typické kuchařské tituly. Další, méně běžná (anglická) označení kuchařských funkcí jsou: _sauté chef_, _fish chef_, _roast chef_, _grill chef_, _fry chef_, _vegetable chef_, _chef roundsman_, _pantry chef_, _butcher_ a _pastry chef_.

Cetifikovaný výkonný šéfkuchař
:   Anglicky _certified executive chef_.
:   Titul uděluje americká kulinářská federace _(American Culinary Federation)_ kuchařům splňující stanovené podmínky a předepsané zkoušky.
Zástupce šéfkuchaře
:   Anglicky _sou-chef_.
:   Menší kuchyně funkci zástupce šéfkuchaře nemají, zatímco jiné jich mohou mít několik.
Vyvolávač
:   Anglicky _abouyer_, v přesném překladu „štěkač“.
:   Vyvolává objednávky v kuchyni a je také poslední vizuální kontrolou kvality jídel. Musí tedy o jídle něco vědět. Funkci vyvolávače zpravidla zastává šéfkuchař nebo zástupce šéfkuchaře.
Učedník
:   Anglicky _commis_.
:   Zpravidla je to student nějaké odborné školy nebo absolvent odborného kurzu.
Učitel
:   Anglicky _culinary educator_.
:   V Americe je to každý výkonný šéfkuchař, protože jedna z jeho povinností je předávat své zkušenosti podřízeným.
:   Jinak to ale může být každý, kdo složí zkoušky z pedagogického minima.
Certifikovaný učitel
:   Anglicky _certified culinary educator_.
:   Titul uděluje americká kulinářská federace _(American Culinary Federation)_ každému žadateli s prokázanou praxí, který složí zkoušky z pedagogického minima a předepsaných znalostí.

 [1]: https://cs.wikipedia.org/wiki/Auguste_Escoffier

