
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=204.html" data-og-image="/files/preview/clanky/vyhlaska_107/general.jpg" data-og-type="article"}

{id="vyhlaska\_107" ctime="2006-12-27" author="Michael Klíma" short="Vyhláška č. 107" mtime="2019-03-11"}

# Vyhláška č. 107

<!-- generated attribute kw by user_udpatekw.sh on 2019-03-11, do not edit -->

{kw="gastronomie"}

Hygienická vyhláška č. 107 se Čechům nelíbí, protože zpřísňuje podmínky pro uchovávání hotových jídel. To ale neznamená, že bude zrušena.

Toho se asi nedočkáte, spíše se dočkáte toho, že se příslušné orgány naučí plnění této vyhlášky kontrolovat. Vyhláška je v zásadě dobrá, a to v tom smyslu, že chrání zdraví hostů a všech zaměstnanců v pohostinství.

{class="important"}

Již od nepaměti je základní snahou všech konstruktérů kuchyňských zařízení, kuchařů a gastronomů, zkrátit cestu od výroby jídla do konzumace a tím zároveň snížit nebezpečí kontaminace potravin. To se například Číňanům, Japoncům a jiným Asiatům při přípravě a úpravě jídel daří již po tisíciletí a česká kuchyně se prostě bude muset těmto požadavkům přizpůsobit.

{id="budoucnost\_ceske\_kuchyne"}

## Budoucnost české kuchyně

Nemyslím si, že by se Češi měli okamžitě vzdát surovin a jídel, na která jsou po staletí zvyklí. Naši kuchaři musí nicméně nalézt nové techniky jejich přípravy a úpravy.

Opačným extrémem je, že některé restaurace používají jenom [konvenientní potraviny][1], což se mi nezdá jako nejlepší řešení. Je to sice ta nejsnadnější cesta z nouze, ale budoucnost české kuchyně se na tom stavět nedá.

{id="hotova_jidla"}

## Hotová jídla

To, že díky zmíněné vyhlášce z českých jídelníčků zmizela některá hotová jídla se dalo čekat, ale že změny budou tak drastické, jsem si nikdy nepředstavoval.

V některých lepších či populárních restauracích hosté sice předpokládají, že musí mít rezervaci někdy i den předem. Kdyby potom ale měli čekat více než 20 minut na stůl a potom dalších 20 až 30 minut na hlavní jídlo, tak by do takové restaurace již nikdy nevkročili.

 [1]: /convenience
