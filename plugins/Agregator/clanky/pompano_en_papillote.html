<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist"
  data-source="http://2017.hostovka.cz/clanek.php?clanek=227.html"
  data-og-image="/files/preview/clanky/pompano_en_papillote/general.jpg"
  data-og-type="article">
  <h id="pompano_en_papillote" ctime="2007-04-23"
    author="Michael Klíma"
    short="Pompano en Papillote"
    authorid="hostovka/michael_klima">Pompano en Papillote</h>
  <desc kw="jídla a jídelní lístky">Při svých cestách do zahraničí se určitě v některé restauraci setkáte s rybím jídlem zvaným Pompano en Papillote. Pokud máte rádi ryby, tak si ho nenechte ujít.</desc>
  <p>Tento recept, jak by se z toho francouzského názvu dalo předpokládat, nebyl vytvořen ve Francii, ale v restauraci Antoine's Novém Orleánsu jejím šéfkuchařem Jules Alicatore.</p>
  <p>Jeho recept se stal natolik populární, že se s ním dnes setkáte nejenom po celé Americe, ale i v mnoha jiných zemích.</p>
  <p>Pompano je ryba která se pro tuto přípravu hodí nejlépe. Filet z pompana, například oproti filetu z lososa má ideální tloušťku takže se provaří stejnoměrně.</p>
  <p>Struktura masa pompana je pevná tudíž se při vaření v omáčce nenaruší jako by se narušilo například maso ze pstruha. Pompano má také velice delikátní a výraznou chuť kterou vařením v omáčce neztratí.</p>
  <p>Tradičně se toto jídlo vařilo v pergamenu vykrojeného do tvaru srdce, dnes se ale běžně používá alumíniová folie vykrojená do dostatečně velkého obdélníku aby se do něj dalo upravované filé z pompana zabalit.</p>
  <p>Na půlku folie pomaštěné olejem nebo máslem se dá vrstva hustého bešamelu nebo omáčky zvané sauce au vin blanc. Na omáčku se položí osolené a slabě opepřené filé pompana, a přeloží se druhou polovinou folie.</p>
  <p>Okraje se přehnou tak aby vznikl dobře uzavřený "balíček". Balíček se pak peče v troubě při teplotě 232°C po dobu asi 15 minut.</p>
  <p>Při použití pergamenu v té době balíček zhnědne, ale při použití folie o tento efekt přijdete, nicméně výsledkem je delikátně upečené pompano s jeho charakteristickou vůní která se z balíčku line při jeho rozkrojení.</p>
  <p>Popularita tohoto jídla samozřejmě inspirovala ku mnohým variacím při použití jiných ryb a plodů moře a dokonce i kuřat, a to obzvláště v Novém Orléansu.</p>
  <p>Nový Orleans je známý creolskou kuchyní která se vyznačuje hlavně svojí ostrostí a proto existuje i několik receptů které se vyznačují svojí ostrostí.</p>
</body>
