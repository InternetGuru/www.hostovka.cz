
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=209.html" data-og-image="/files/preview/clanky/avokado/general.jpg" data-og-type="article"}

{id="avokado" ctime="2007-01-27" author="Michael Klíma" short="Avokádo" authorid="hostovka/michael_klima"}

# Avokádo

<!-- generated attribute kw by user_udpatekw.sh on 2019-03-11, do not edit -->

{kw="zbožíznalství"}

Avocado, (Persea gratissima nebo P. americana), česky nejspíše avokádo je někdy označováno za tropické ovoce a jindy za zeleninu.

Jeho jméno má původ v Nahuatl abuacatl, "varlata" (díky jeho tvaru). Španělé, avokádu říkali aquacate nebo aguate. Jsou známy i jiné názvy jako albecata, arragoat, nebo auocato.

Plody jsou kulaté, oválné nebo hruškovitého tvaru. Barva avokáda může být od jasně zelené přes červenou po tmavě rudou až černou barvu.

Kolem roku 1950 největšími producenty byla Kalifornie, na Florida, a Havaj. Tehdy začala avokáda být používána jako přísada do salátů.

Hlavní druhy jsou "Hass," "Fuerte," "Bacon," "Zutano," "rondon," "Mexian," "Quatemalan," "Booth 7," "Booth 8," "Lula," a "Wadin."

Povrch může být hladký nebo hrbolatý, jako povrch aligátora, a od jeho tvaru a povrchu má avocado své anglické jméno aligator pear.

Všechny druhy mají ale jemnou, hladkou,světle zelenou dužinou (avocado green).

Avokádo je nejlepší na domácí půdě. Dnes nejznámější jsou tři druhy avokáda: západoindické, guatemalské a mexické, se kterými soutěží avokádo calavo z Carlsbadu (kde současně žiji) který je označován jako "The Avocado Capital of the World".

Jinak k avokádu mohu říci jen to, že avokádo musíte kupovat pokud je ještě trochu tvrdé. Musíte ho dát do hnědého papírového pytlíku na dva nebo na tři dny na okno aby "dozrálo".

Dužina která obklopuje jednu velkou pecku byla často označovaná jako bez chutě, ale mnohými je popisována jako "ořechová". Mimo oliv, žádné jiné ovoce nemá tak vysoké procento tuku jako avokádo. Díky své "máslové" konsistenci se avokádo přímo nabízí pro pomazánky a dipy, z nichž nejznámější je guacamole.

{id="guacamole"}

## Guacamole

Na quacamole mám sice několik receptů, ale kdo by se s tím dělal, když na trhu jich tady je tolik, že člověk ani neví který si koupit.

Máslovitá hmota umožňuje použití dužniny jako náhražky másla. Tuky, které avokádo obsahuje, jsou zároveň mnohem lépe stravitelné. Avokádo je nízkokalorické ovoce.

Díky své "máslové" konsistenci se avokádo přímo nabízí pro pomazánky a dipy, z nichž nejznámější je quacamole.

Avokádo neuzraje na stromě. Musí se ze stromu utrhnout aby začalo jeho "zrání". Listy avokáda mají určité látky které brání zrání. Nejlepší "skladování" avokáda je ponechat ho na stromě na kterém ho můžeme "skladovat" po dobu až 7 měsíců.

Skladování pod 4.44°C nebo 21.1°C způsobí jeho kažení. Některé druhy se začnou kazit pod 7°C.

Ideální je nechat avokádo uzrát při pokojové teplotě (od 15.55°C do 21.11°C) a pak ho skladovat při teplotě 7.22°C do doby použití.

{id="jak\_vybirat\_avokado"}

## Jak vybírat avokádo

Pokud hodláte vaše avokádo použít koncem týdne tak vyberte avokádo které je ještě pevné, jinak k okamžitému zvolte avokádo které je při zmáčknutí již měkké. K uspíšení zrání stačí uložit avokáda do papírového sáčku do doby jejich dozrání (obyčejně 1-2 dny). Toto zrání můžeme ještě více urychlit pokud k avokádu přidáme jablko.

{id="jak\_jist\_avokado"}

## Jak jíst avokádo

Avokádo rozkrojíme horizontálně na dvě půlky které oddělíme otočením vrchní poloviny. Kulatou pecku která zůstane ve spodní polovině vyloupneme pomocí špičky nože.

Někteří lidé ho podávají vychlazené, ale podle mě to není košer. Nejlepší avodádo je při pokojové teplotě (od 15.55°C do 21.11°C).

Takto rozpůlené avokádo je jedním z nejjednodušších předkrmů zvané Avocado à la Française. Tento způsob podávání je tak jednoduchý, že mně až udivuje, že jsem ho nevynašel já. Místo po pecce naplníte vaším oblíbeným drezinkem a avokádo jíte kávovou lžičkou

Avokádové listy

Mexičané používají avokádové listy již po generace jako koření které je podobné bobkovým listům nebo anýzu. Jsou téměř nezbytné pro přípravu oaxanského barbacoa a několik jídel z černých fazolí.

Tradiční zpracování avokáda se liší podle zemí a jejich zvyků. Například na Taiwanu jedí avokádo s mlékem a cukrem. V Indonésii jej mixují s kávou, mlékem a rumem, čímž vznikne chutný a osvěžující nápoj.

