
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=36.html" data-image="/files/preview/clanky/absinth/general.jpg" data-type="article"}

{id="absinth" ctime="2005-07-07" author="Michael Klíma" short="Absinth" authorid="hostovka/michael_klima"}

# Absinth

<!-- generated attribute kw by user_udpatekw.sh on 2019-06-30, do not edit -->

{kw="nápoje"}

absinth (fr.), česky absint, je zelený likér k jehož přípravě se mimo jiné používá nahořklá dřevnatá rostlina (Artemisia absinthum) anglicky zvaná wormwood. Wormwood má intenzivní anýzovou příchuť a odtud francouzský název Anisette. Tomuto nápoji byly přičítány afrodisiacké účinky a proto se stal se velice populárním hlavně ve Francii a v Novém Orleansu v Carolině a ve Spojených Státech Amerických.

Absinth se obyčejně ředil tak, že se kapal do sklenice přes cukr v perforované lžičce, přes který se pak přelévala voda, čímž se voda zakalila na barvu řídkého mléka. Proto v Novém Orleansu dostal absinth jména jako Milky Way, Geen Opal a Herbabsaint.

Absinth byl vynalezen v Couvet ve Švýcarech Francouzem Dr. Ordinaire. Dr. Ordinaire prodal svůj recept v roce 1797 panu Pernodovi jehož jméno se stalo pro tento likér synonymem po celém světě.

Ve Francii je absinth také znám pod názvy pastis a anisette. Na přelomu století byly u absinthu zjištěny účinky škodlivé lidskému zdraví a silné návykové vlastnosti. Na základě toho Belgie zakázala prodej absinthu v roce 1905.

Po známém soudním procesu švýcarského sedláka Jana Landfreje, který údajně pod vlivem absinthu zavraždil manželku a své děti, švýcarské úřady v roce 1910 prodej absinthu rovněž zakázaly.

Ve Spojených státech amerických, kde zákaz prodeje absinthu přišel v platnost v roce 1910 byl absinth nahrazen likéry s anýzovou příchutí jako je Ojen vyráběný ve Španělsku, a v roce 1934 likérem Herbsaint, vyráběný v Novém Orleansu lékárníkem J. Marion Legendre.

V Palestině bylo již před tisíci lety známo hořké víno (absinthiatum) připravované z výše zmíněné rostliny, které se vlastně dá považovat za prvý míšený nápoj.

V České republice se většinou prodává absint firmy Pernod. Nedá se ale říci, že by absint byl v České republice nějaký hit. Lidé kteří ho neznají jeho chuť přirovnávají mazání na bolavé nohy, a ti co ho znají si ho dávají velmi zřídka.

Pro zjemnění chutě a vůně se v Americe absinth podává on the rocks což ve volném překladu znamená "na útesech ledu". Rock v tomto případě se totiž nepřekládá jako skála. Rock také co společného s "rock and roll", v kterémžto případě "rock" je odvozeno od rocking, neboli od kolébání nebo houpání.

