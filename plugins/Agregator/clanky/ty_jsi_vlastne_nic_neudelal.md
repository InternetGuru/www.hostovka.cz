
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=517.html" data-image="/files/preview/clanky/ty\_jsi\_vlastne\_nic\_neudelal/general.jpg" data-type="article"}

{ctime="2010-03-24" mtime="2010-03-24" id="ty\_jsi\_vlastne\_nic\_neudelal" author="Michael Klíma" short="Ty jsi vlastně nic neudělal" authorid="hostovka/michael_klima"}

# Ty jsi pro mě vlastně nic neudělal

<!-- generated attribute kw by user_udpatekw.sh on 2019-04-16, do not edit -->

{kw="konzulting"}

Měl jsem takový případ, kdy jedna paní se se mnou přišla poradit o koupi restaurace, která byla na prodej asi za  _{var="50"}_.000, což tehdy byly relativně velké peníze.

Jel jsem se na to tudíž napřed podívat. Údaje, které o dosavadním hospodaření té restaurace dával ten prodávající, byly jako obyčejně vylhané, ale i tak se mi to nelíbilo, protože ta restaurace by bývala potřebovala neúměrné investice. Ale přesto jsem si celou tu čtvrť projel křížem krážem, abych si prověřil konkurenci, čímž jsem se ale bez nějakých velkých propočtů také přesvědčil, že o nějaké přijatelné návratnosti těch  _{var="50"}_.000 a potřebných investic se nedá vůbec hovořit.

Té mé klientce jsem se to tudíž snažil rozmluvit. Ta paní ale nejenom že si to rozmluvit nenechala, ale handrkovala se semnou o můj honorář za můj předběžný relativně podrobný průzkum, který dělal asi  _{var="500"}_, neboli zanedbatelná částka v poměru k ceně té restaurace, ale ona argumentovala tím, že jsem pro ni vlastně nic neudělal. Nakonec mi ale zaplatila, a rozešli jsme se více méně ve zlém.

Asi po šesti měsících mně ta paní volala znovu, celá ubrečená, že jsem měl pravdu a že do té restaurace investovala dalších  _{var="50"}_.000, ale že i přesto to nejde a že navíc prodělává měsíčně více než  _{var="3"}_.000 na mzdách a dalších nákladech, a že se to snaží prodat, ale že nemůže nalézt kupce a jestli bych ji nepomohl.

V Americe se říká, že koupit restauraci umí každý blbec který má peníze, ale prodat restauraci že není jen tak jednoduché. Průměrná provize z prodeje restaurací je asi tak 7%, a ta paní byla tak zoufalá, že mi nabízela 15% z ceny navýšené na  _{var="300"}_.000, neboli asi tak  _{var="45"}_.000, což by její ztrátu asi  _{var="15"}_ společně s  _{var="50"}_.000 investicemi které tam udělala, přivedlo na více než  _{var="150"}_.000. Já jsem ale také někdy prevít, a proto Vám asi nemusím ani říkat, že jsem ji odmítl, ale ne proto, že bych nevěřil, že by se po případné slevě nějaký kupec nenašel, ale proto, že bych si býval nemohl vzít na svědomí přivést do neštěstí dalšího člověka.

