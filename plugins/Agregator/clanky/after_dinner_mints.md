
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=151.html" data-og-image="/files/preview/clanky/after\_dinner\_mints/general.jpg" data-og-type="article"}

{id="after\_dinner\_mints" ctime="2006-05-22" author="Michael Klíma" short="After dinner mints" authorid="hostovka/michael_klima"}

# After dinner mints

{kw="etika"}

After dinner mints, česky bonbony pro osvěžení po jídle, jsou víceméně americký vynález. Mají za úkol osvěžit ústa po jídle, obzvláště po jídle pokrmů s výraznou chutí. Velice módní jsou belgické čokoládové bonbony nebo skoro stejně dobré bonbony z Venezuely. Můžete na ně narazit nejenom v restauracích, ale často i v amerických a francouzských domácnostech, kde se tento zvyk stále drží.

Francouzi mají něco podobného, říkají tomu friandises. Francouzské friandises jsou kousky nebo sousta něčeho sladkého, jako například čokoládové bonbony nebo jahody v čokoládě, apod. Ty se v lepších restauracích, ať již ve Francii nebo v Americe, podávají nakonec stolování jakoby pozornost podniku.

{class="figure"}

![čokoládový bonbon 1][1] 
:   čokoládový bonbon 1

{class="figure"}

![čokoládový bonbon 2][2] 
:   čokoládový bonbon 2

{class="figure"}

![čokoládový bonbon 3][3] 
:   čokoládový bonbon 3

Z prodeje friandises a after dinner mints se stal velký byznys. Nicméně, ale jako vše, tak i toto se poněkud zjednodušilo. Ve většině restaurací jsou nyní after dinner mints nabízené u východu z restaurace. Zpravidla jsou položeny přímo na pultíku u hostesky, kde si jich každý host při odchodu může vzít kolik chce – what a country!

Možná že si říkáte jak je možné, že američtí restauratéři dávají tolik věcí zadarmo? Je to jednoduché – některý host si after dinner mints vezme plnou hrst, ale někteří si je nevezmou vůbec. Nehledě na to, že after dinner mints podávané zadarmo skutečně za moc nestojí.

Já jsem podávání after dinner mints doporučil Jardovi Honzajkovi, majiteli restaurace Steakgrill. Jak jsem se ale následně dozvěděl, tak to ocenilo jen velmi málo hostů. Někteří hosté dokonce ani nevěděli, že jejich pravý účel je osvěžení dechu po jídle.

 [1]: http://2017.hostovka.cz/soubor/22-5-06-1.jpg
 [2]: http://2017.hostovka.cz/soubor/22-5-06-2.jpg
 [3]: http://2017.hostovka.cz/soubor/22-5-06-3.jpg

