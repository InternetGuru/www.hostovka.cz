
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=151.html" data-image="/files/preview/clanky/after\_dinner\_mints/general.jpg" data-type="article"}

{id="mentolky\_po\_jidle" ctime="2006-05-22" mtime="2018-12-05" author="Michael Klíma" short="Mentolky po jídle"}

# Bonbóny pro osvěžení dechu po jídle

<!-- generated attribute kw by user_udpatekw.sh on 2019-04-16, do not edit -->

{kw="etika"}

Bonbóny pro osvěžení dechu po jídle _(anglicky after dinner mints)_ jsou víceméně americký vynález. Mají za úkol osvěžit ústa, a to obzvláště po jídlech s výraznou chutí. Můžete na ně narazit nejenom v restauracích, ale často i v amerických a francouzských domácnostech, kde se tento zvyk stále drží.

Velice módní jsou belgické čokoládové bonbóny nebo skoro stejně dobré bonbóny z Venezuely. Francouzi mají něco podobného, říkají tomu _friandises_. Francouzské _friandises_ jsou kousky nebo sousta něčeho sladkého, jako například čokoládové bonbóny nebo jahody v čokoládě. Ty se v lepších restauracích, ať již ve Francii nebo v Americe, podávají nakonec stolování jakoby pozornost podniku.

{class="figure"}

![čokoládový bonbón 1][1] 
:   čokoládový bonbón 1

{class="figure"}

![čokoládový bonbón 2][2] 
:   čokoládový bonbón 2

{class="figure"}

![čokoládový bonbón 3][3] 
:   čokoládový bonbón 3

Z prodeje _friandises_ a tzv. _after dinner mints_ se stal velký byznys. Stejně jako vše, tak i toto se poněkud zjednodušilo. Ve většině restaurací jsou nyní mentolky pro osvěžení dechu po jídle nabízené u východu z restaurací. Zpravidla jsou položeny přímo na pultíku u hostesky, kde si jich každý host při odchodu může vzít kolik chce. _What a country! {xml:lang="en"}_

Možná že si říkáte, jak je možné, že američtí restauratéři dávají tolik věcí zadarmo? Je to jednoduché. Někteří hosté si bonbónů vezmou plnou hrst, ale někteří si nevezmou vůbec. Nehledě na to, že mentolky podávané zadarmo většinou za moc nestojí.

Osobně jsem podávání mentolek po jídle doporučil Jardovi Honzajkovi, majiteli [restaurace Steakgrill][4]. Jak jsem se ale následně dozvěděl, tak to ocenilo jen velmi málo hostů. Někteří hosté dokonce ani neznali jejich pravý účel.

 [1]: http://2017.hostovka.cz/soubor/22-5-06-1.jpg
 [2]: http://2017.hostovka.cz/soubor/22-5-06-2.jpg
 [3]: http://2017.hostovka.cz/soubor/22-5-06-3.jpg
 [4]: https://www.steakgrill.cz

