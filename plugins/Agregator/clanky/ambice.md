
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=306.html" data-image="/files/preview/clanky/ambice/general.jpg" data-type="article"}

{ctime="2008-04-05" mtime="2020-01-05" id="ambiance" author="Michael Klíma" short="Ambiance"}

# Ambiance neboli celkové uspokojení

{kw="gastronomie, Amerika, Francie"}

Ambiance je francouzské slovo, které podle slovníku znamená okolí a ovzduší. V americkém pohostinství slovo ambiance sice zahrnuje okolí a ovzduší, ale spíše znamená celkový dojem z prostředí, zařízení a hudbu. Ambiance ale také zarnuje teplotu, dobrý pocit z jídla a pití, servisu a dobré nálady, neboli celkové uspokojení.

Ambiance podobně se nedá přesně specifikovat a nedá se vyjádřit ani penězi o čemž svědčí článek o restauraci mého dobrého přítele Louise Szathmaryho Bakery. Ten článek by si měli přečíst všichni ti naši "odborníci" kteří většinou zkrachují proto, že jednak nemají ten správný know how, ale hlavně proto, že si pletou "luxus" s ambiáncí.

V Česku se ale v poslední době také používá výraz zážitková gastronomie který ale nebyl tuším nikdy nikým podrobně popsán který ale má s výrazem ambiance tak trochu co společného viz., můj koncept Steakgrill.

Ambiance jsou ale i jiná specifika jako je nepříklad ojedinělý koncept, ojedinělá jídla případně i jméno a popularita šéfkuchaře apod. Do toho do všeho daný podnik musel ivnestovat čas, mimořádné úsilí a peníze a to samozřejmě se projeví i v cenách.

Já vím že nemohu říci, že někteří Češi nemají žádnou Kinderstube tudíž že nevědí že za tu ambiánce se musí platit protože by mně hned někdo řekl, že Čechy urážím, ale vám, jako studentům Hostovky, se zde o tom musím zmínit. I když dnešní návštěvníci restauraci jsou daleko sofistikovanějšími hosty než byli před Sametovou revolucí, tak přesto se najdou i takoví kteří omylem vejdou do nestandardní restaurace a domáhají se jídel na které jsou zvyklí a které třeba i znají. Pokud taková jídla ta restaurace nemá, tak se jejich neuspokojení obrátí v nepodložené stížnosti či pomluvy.

Jak dnes již víte, tak jak na těchto stránkách, tak i v jiných mediích se snažím české hosty poučit v tom co mohou v jednotlivých typech pohostinských provozů očekávat a co jim za jejich peníze patří, ale bohužel to chce nějaký čas.

