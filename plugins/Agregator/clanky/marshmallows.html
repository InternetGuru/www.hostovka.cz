<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=284.html" data-image="/files/preview/clanky/marshmallows/general.jpg" data-type="article">
  <h id="marshmallows" ctime="2008-02-12" author="Michael Klíma" short="Marshmallows" authorid="hostovka/michael_klima">Marshmallows</h>
  <!-- generated attribute kw by user_udpatekw.sh on 2019-03-13, do not edit -->
  <desc kw="jídla a jídelní lístky">Marsmallows je cukroví které se datuje do starého Egypta kde se dělalo z medového základu zahuštěného šťávou z kořene rostliny zvané Marsh-Mallow (atheia officinalis), která roste ve slatinách při březích velkých vodních ploch.</desc>
  <p>Dnes marshmallows je směs cukru, kukuřičného syrupu, želatiny, arabské gumy a chuťových přísad.</p>
  <p>Když jsem se s marshmallows prvně setkal v Americe, tak mi to také připomínalo žužu které jsem znal z mládí a proto mi to nedalo a prostudoval několik receptů abych viděl jak se to vůbec dělá.</p>
  <p>Jak ale asi již víte tak já nejsem na nějaké dlouhé vaření tak jsem marshmallows nikdy nedělal a kupoval jsem si ho hotové.</p>
  <p>V Americe existuje marshmallows v různých velikostech a v různých barvách, ale nejčastěji je bílé. Děti ho jedí tak jak je, ale přídá se obrazně řečeno téměř do všeho od salátů přes zmrzlinu až po jello nebo pudinky, případně do kakaa nebo do horké čokolády.</p>
  <p>Velice oblíbené je opékané nebo rožněné marshmallow nad otevřeným ohněm.</p>
  <p>Musí se to ale tak trochu umět. Pokud to trochu přeženete, tak vám to marshmallows chytne plamenem jako fábora a je po legraci.</p>
  <p>Také musíte být opatrní při jeho jídle. Vnitřek je nejvýše tak vlažný, ale povrch může být někdy velice horký a tak byste si mohli popálit vaši "kissing machine".</p>
  <p>Pokud byste si to marsmallows chtěli dělat sami tak vám přikládám jeden z nejlepších receptu šéfa Tomáše Kellera.</p>
  <p>Nejdříve skleněnou ohnivzdornou formu o velikosti asi 23x33 cm vymažte olejem a vysypejte celou práškovým cukrem.</p>
  <p>Receptura: 21 gramů práškové želatiny rozpustíme v ½ šálku vody a necháme želatinu "kvést" asi 10 minut.</p>
  <p>V malém kastrůlku smícháme 2 šálky cukru, 2/3 šálku kukuřičného sirupu, a ¼ šálku vody.</p>
  <p>Směs přivedeme do varu a vaříme až dosáne teplotu 121°C.</p>
  <p>Do kotlíku mixéru opatřeném paletou při malých obrátkách přiléváme horkou směs.</p>
  <p>Nakonec přišleháme ¼ lžičky sole, zvýšíme obrátky a šleháme do husté pěny, což by mělo trvat asi tak 18 minut.</p>
  <p>V tom okamžiku můžeme přišlehat trochu tekuté vanilky.</p>
  <p>Směs nalijeme do připravené skleněné formy.</p>
  <p>Směs pokryjeme pomaštěným filmem, uhladíme, odstraníme film a necháme v chladné místnosti odpočinout do druhého dne.</p>
  <p>Posléze "vytáhneme" marshmallows na pocukrovaný vál a vyválíme na požadovanou výšku.</p>
  <p>Pro rožnění či grilování krájíme marshmallows kráječem na pizzu na kostky 3x3 cm, ale můžeme je krájet i na malé kostičky které pak přidáváme například do kakaa či horké čokolády.</p>
  <p>Kostičky obalíme opět práškovým cukrem aby se nelepily.</p>
  <p>Pokud se vám to marshmallows povedlo, tak ho můžete dělat na kšeft a pokud ne, tak to vyhoďte a pokuste se o to znovu.</p>
</body>