<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=304.html" data-image="/files/preview/clanky/barman/general.jpg" data-type="article">
  <h id="barman" ctime="2008-04-03" author="Michael Klíma" short="Barman" authorid="hostovka/michael_klima">Barman</h>
  <!-- generated attribute kw by user_udpatekw.sh on 2019-04-16, do not edit -->
  <desc kw="co-kdy-kde">Jednou mi nepřišel do práce barman. Mně už to barmanství tak nejde a tak jsem zavolal jednoho kolegu jestli by mi nějakým barmanem mohl vypomoci. Řekl mi že jednoho má, že se jmenuje Jim a že je to vynikající barman, ale že jednak občas něco ukradne z kasy, že se taky rád napije, a že kouří podnikové cigára, což ale prý dělá většina jeho barmanů, ale tento navíc je homosexuál.</desc>
  <p>Já jsem mu za ty informace poděkoval a řekl jsem mu, aby mi ho poslal tak jako tak. Když Jim přišel tak jsem mu zcela na rovinu řekl: "Tak Jime, já o tobě všechno vím, takže když tě nachytám s rukou v pokladně, tak ti ji useknu, když tě nachytám že piješ mé lihoviny, tak ti je někdy otrávím a když tě nachytám že kouříš má cigára, tak ti proříznu hrdlo. No, a teď mi dej pusu a mazej za bar".</p>
  <p>Toto ale jak jste nejspíše poznali je jen pro pobavení, ale mohu posloužit pravdivou historkou.</p>
  <section>
    <h id="mensi_zlo">MENŠÍ ZLO</h>
    <desc>Bylo to v Česku asi tak v 54 roce. Byl jsem relativně mladým a nezkušeným soudruhem vedoucím jedné restaurace. Stalo se mi, že z ničeho nic mi můj šéfkuchař dal výpověď. Tudíž tak jak se to tehdy dělalo, jsem zavolal do kádrového oddělení podnikového ředitelství s tím, aby mi poslali nového kuchaře.</desc>
    <p>Kádrovák mi zcela otevřeně řekl, že nikoho nemá mimo jedné kuchařky která je sice velice dobrá kuchařka, a umí ušetřit peníze, ale že ji nikdo nechce, protože krade. Jak jsem řekl, tak já jsem byl tehdy sice ještě nezkušený, ale nebyl jsem naivní, a tak jsem mu řekl, aby mi ji poslal. Když ta kuchařka nastoupila, tak jsem ji řekl, že o ní všechno vím, jako například že je rozvedená a že má doma asi 15 letého hladového kluka a že také vím, že krade, ale že vím že kradou i někteří ti ostatní zaměstnanci, a že je to prostě na ni, aby tomu zabránila. Ale abych to zkrátil...</p>
    <p>Velmi rychle jsem přišel na to, že ta kuchařka krade i u mně, ale nebyl to nějaký "kšeft ve kšeftě" jako je to ve většině případů, ale proto, aby uživila toho hladového kluka.</p>
    <p>Musím se teď přiznat, že jsem dělal jako že to nevidím a sice proto, že na druhé straně ona byla takový četník, že nikdo jiný si už neukradl ani nudli. Anglicky se tomu říká: "The lesser of the evil" a česky "menší zlo".</p>
    <p>Pohostinství, pokud to nevíte, je v tomto směru neustálý boj mezi vedením a zaměstnanci, a to vedení je bohužel vždy v menšině. Nejhorší je, když se ti zaměstnanci proti tomu vedení scuknou. Tudíž když vám kuchař krade, tak to ještě není tak zlé, horší je, když ten kuchař je v kahucu s číšníky, což v mnoha podnicích je "normální" a není to považováno za šizení.</p>
    <p>On to nikdo taky nechce říci nahlas, ale za socialismu se to řešilo tak, že se s těmi zaměstnanci prostě scukl i soudruh vedoucí, a jak se říká "jeli do šábu". No a teď jsem nedávno s hrůzou zjistil, že takto v Česku ale postupují dnes i někteří majitelé restaurací, čemuž se anglicky říká: "If you cannot defeat them, join them", česky něco jako: "Když je nemůžeš přemoci, tak se s nimi spoj", což je tedy nepředstavitelná chucpa.</p>
    <p>Nu, a pokud s vašimi zaměstnanci nechcete šábovat tak vám nic jiného nezbývá než že s tím, že někteří zaměstnanci kradou, musíte prostě počítat a když tomu nemůžete zabránit, tak ty krádeže alespoň minimalizujte. Já sice mám na zadním hořáku již hodně dlouho takové úvahy o tom jak se v pohostinství šidí a krade, a jak se tomu dá zabránit, ale to abych je uveřejnil odkládám a to jen proto, že by ti zlodějíčkové, kteří jsou zpravidla bystřejší než ti majitelé restaurací, by se naučili to co ještě neumí a tak by to mohlo udělat více škody než užitku.</p>
    <p>Abych se ale vrátil k meritu věci?</p>
    <p>Z toho co jsem zatím napsal jste museli poznat, že proti některým muklům či potrestaným nic nemám a plně souhlasím s tím, že všichni máme jakousi morální povinnost jim usnadnit návrat do společnosti. Co mi ale vadí je, že lidé pohostinství, které už tak jako tak je útočištěm všelijaké verbeže, považují za jediné místo kde by ti potrestaní našli uplatnění. Proč pro ně neudělat nějaké kurzy politické ekonomie, protože ti by se pak po propuštění z "ťurmy" uchytili třeba i v politice.</p>
    <p>v Americe, kterou nechci nikomu dávat za vzor, hodně lidí v kriminále vystuduje i práva, aby mohli dokázat svoji nevinu, ale studiem pohostinství by nikdo neztrácel v kriminále čas, protože k tomu v Americe nemusí nikdo být vyučený. <em xml:lang="en">What a country!</em></p>
    <p>Podle neoficiálních údajů máme v Česku kolem 300 odborných škol a učilišť ze kterých zhruba jen 10% absolventů zůstane v oboru a mně by ještě někdo musel říci kolik z nich je dobrých.</p>
    <p>Nu, a teď budeme mít další dvouletou školu "vybraných" studentů která se ale oproti těm druhým bude moci pochlubit stoprocentní docházkou.</p>
    <p>Já nepředpokládám, že ti kterým jejich trest skončí dříve než za dva roky, si ten pobyt v té base prodluží aby odmaturovali, ale v Česku je možné všechno.</p>
    <p>glama svůj příspěvek na stránkách www.labužník.cz končí otázkou:"Napádá vás něco?" a dokonce mluví již v mnozném čísle, tudíž mně napadá, že ta škola bude nejspíše organizována nějakou organizací, ale o jakou organizaci se jedná se nikde nic neříká a tak mně osobně jen udivuje, že se najdou lidé kteří ji budou podporovat.</p>
    <h id="jak_motivacni">JAK MOTIVAČNÍ</h>
    <desc>Jak motivační a ušlechtilá myšlenka a přitom tak jednoduchá, že mně až udivuje, že jsem s něčím takovým nepřišel já. Mám totiž známé, kteří mají kluka tak pitomého, že ho ani žádná škola pohostinství nechce vzít přestože některé ty školy berou všechno a některé by možná vzaly i mně protože jsou lidé kteří mně říkají, že jsem úplný debil.</desc>
    <p>Tudíž tomu klukovi těch mých známých teď už nezbývá, než udělat nějakou lumpárnu, nechat se zašít a udělat si tu školu v kriminále. Doufám jen, že při přijímacích zkouškách nebude dávána přednost těm kteří jsou za katrem pro podvody krádeže, jenom proto, že mají k tomu pohostinství určité predisposice a že bude dána možnost i jednomu recividistovi o kterém vím, že je v zásadě poctivý a který je v tom lochu jen pro znásilňování.</p>
    <p>To že tu zážitkovou kuchyni, která se teď v Česku hodně nosí ti basisti neuvidí by se dalo řešit tím, že jako vedlejší výrobu by ten kriminál mohl mít restauraci kam by ti studenti chodili na praxi. Já jsem přesvědčen, že ta restaurace by byla stále plná protože zážitkové restaurace teď v česku letí a jaký lepší zážitek si už může někdo přát než být obsloužen nějakým muklem a kdo ví, možná že by se takové restaurace povšiml i Michelin.</p>
    <p>Doufám také, že tvůrci tohoto programu si uvědomují, že nějaké ostré předměty nesmí být za katrem používány, a já to znám, tudíž na nějaké kurzy vyřezávání melounů, což teď v Česku také letí, můžou zapomenout.</p>
    <p>Co ale by mohly v rámci této školy učit je pletení košíčků z vrbového proutí, v čemž to české pohostinství také dosti zaostává.</p>
    <p>Nu, jak vidíte, tak tato škola má předpoklady úspěchu takže časem by se to mohlo zavést do všech kriminálů které u nás máme. Nicméně jak to vypadá tak Česko bude prostě mít zase jedno prvenství o kterém se bude ve světě mluvit.</p>
  </section>
</body>