<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist"
  data-source="http://2017.hostovka.cz/clanek.php?clanek=95.html"
  data-og-image="/files/preview/clanky/ellsworth_statler/general.jpg"
  data-og-type="article">
  <h id="ellsworth_statler" ctime="2005-11-04"
    author="Michael Klíma"
    short="Ellsworth Statler"
    authorid="hostovka/michael_klima">Ellsworth M. Statler</h>
  <!-- generated attribute kw by user_udpatekw.sh on 2019-06-30, do not edit -->
  <desc kw="kdo-kdy-kde">Jako studenti Hostovky byste měli znát jeden z mých názorů který říká, že když něco jde jiné, tak proč by to nemohlo jít i u nás.</desc>
  <p>Proto také rád píši o úspěších odborníků v pohostinství kteří by měli být modelem naší mladé generaci a to i když to třeba nejsou Češi.</p>
  <p>Jedním takovým odborníkem je Ellsworth Statler který je mnohými považován za předního hoteliéra všech dob.</p>
  <p>Ze 13 letého hotelového poslíčka bez jakéhokoliv základního, natožpak odborného vzdělání, se stal osobnost amerického hotelového průmyslu a multi milionář.</p>
  <p>Historie Statlera je typická americká Success Story.</p>
  <p>Narodil se v Somerset County, Pensylvania, 26. října 1863, ale jeho rodina se vystěhovala z farmy blízko Gettysburgu do Bridgeportu, v Ohio. V devíti letech Ellsworth nosil koše s uhlím ve sklárně v Bridgeportu, ale po čtyřech letech se mu podařilo získat místo nočního poslíčka v hotelu McLure, což byl přední hotel Wheelingu.</p>
  <p>Hotelový byznys Statlera přímo fascinoval. V patnácti letech byl povýšen na hlavního "bel boy" a později na recepčního úředníka.</p>
  <p>V 16 letech byl schopen vést všechny hotelové knihy a 19 letech byl uznáván nejmenovaným hotelovým manažerem.</p>
  <p>Podnikavý a inovativní si pronajal billiardovu místnost hotelu McLure a udělal z ní velice prosperující byznys. V té době otevřel prodejnu vlakových jízdenek což byla první "cestovní kancelář" v americkém hotelu.</p>
  <p>Následně otevřel jídelnu "The Pie House" v budově muzea a jeho matka a sestra tam pekly páje.</p>
  <p>Ve věku 31 let Statler byl připraven pro další odvážný krok a přestěhoval se do Buffala ve státě New York kde v jedné kancelářské budově provozoval jídelnu a restauraci kde prodával jídla "all you can eat", neboli kolik kdo stačí sníst za 25 centů.</p>
  <p>Později, když u příležitosti světové výstavy v St. Louis vedl provizorní 2.100 pokojový hotel zjistil, že ho číšníci okrádají a tak je nahradil atraktivně oblečenými servírkami. V té době to byla kuriozita a ty servírky přilákaly mnoho zákazníků, čímž Statler vyděl tolik, že si mohl dovolit otevřít svůj vlastní hotel.</p>
  <p>V roce 1908 otevřel Buffalo Statler Hotel o 300 pokojích, každý s vlastní koupelnou a stal se přes nos slavný jeho sloganem: "A room and a bath for a dollar and half", neboli "za půldruhého dolaru pokoj s koupelnou".</p>
  <p>Ukázalo se, že Statler nebyl jen vynikajícím obchodníkem a odborníkem na markteting, ale že byl také velkým inovátorem.</p>
  <p>Stattler byl první kdo dal do všech pokojů telefon, rádio a ranní noviny do pokoje zdarma. V jeho koupelnách, kde měl zvláštní přívod ledové vody, byla velká zrcadla po celé délce kabinetu s umyvadlem. V pokojích měl vestavěné skříně s dostatečným počtem ramínek.</p>
  <p>Statler byl ale v jistém směru podivín a to hlavně díky jeho osobním zvykům.</p>
  <p>V té době byl již nepředstavitelně bohatý, ale přesto nosil laciné brýle z "frcu" a oblékal se lacinou konfekcí, ale jeho zaměstnancům nabídl profit sharing.</p>
  <p>Zavedl metodu kontroly nákladů která byla akceptována jako standard v celém hotelovém průmyslu.</p>
  <p>Byl znám jako vyznavač tvrdé práce a nebylo nic neobvyklého že svolal gremiální poradu na druhou hodinu ranní.</p>
  <p>Statler pracoval podle filozofie že: "život jsou služby", a že dopředu se dostane jen ten kdo dá hostu něco více než jeho konkurenti, prostě "lepší služby".</p>
  <p>Trval na tom, aby každý z jeho zaměstnanců dodržoval jeho vysoké nároky.</p>
  <p>Zdůrazňoval, že "host má vždycky pravdu" a od zaměstnanců vyžadoval důslednost a precisnost, ale zároveň se o své zaměstnance dobře staral. Jeho systém penzijního zabezpečení byl v té době v Americe ojedinělý.</p>
  <p>Statlerův hotel byl modelem pro řetězec dalších hotelů pro střední vrstvu klientely která byly modelem pro komfortní hotely známé svoji čistotou a nízkými cenami.</p>
  <p>Ve snaze obstát v konkurenci vynalezl "plumbing shaft" neboli instalační "stoupačku" přívodů vody a odpadů na kterou mohly byt napojeny dvě koupelny sousedících pokojů čímž snížil náklady natolik, že mohl nabízet o mnoho více pokojů s privátními koupelnami a záchody.</p>
  <p>Statler otevřel pak podobné hotely v Bostonu, Cleavlandu, Detritu a Novém Yorku.</p>
  <p>Po jeho smrti v roce 1928 byly k jím založenému impériu přidány hotely v Pitsbrgu a ve Washingtonu a po roce 1950 byly vystavěny Statler hotely v Los Angeles, Hartfordu a Dallasu.</p>
  <p>V roce 1950 byl hotelovým průmyslem prohlášen za největšího odborníka který nejvíce přispěl k rozvoji "in keeping", neboli amerického hotelového průmyslu a odměněn titulem "the hotel man of the half-century."</p>
  <p>27. října 1954 řetězec Statler koupil Conrad Hilton za <em var="111"/>,000,000, což byla nevětší transakce v historii hotelového průmyslu a v té době největší transakce v real estate.</p>
  <p>Statlerovo vzdělání skončilo ve druhé třídě základní školy, ale pro vzdělání měl veliký respekt.</p>
  <p>V jeho závěti byly stanoveny podmínky pro založení Stalerovy nadace jejíž hlavním dědicem se stala The School of Hotel Administration at Cornell University, Ithaca, N. Y., ale s velkými částkami bylo pamatováno i na jiné školy a university.</p>
</body>
