
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=140.html" data-og-image="/files/preview/clanky/cekani\_na\_stul/general.jpg" data-og-type="article"}

{id="cekani\_na\_stul" ctime="2006-03-13" mtime="2018-12-07" author="Michael Klíma"}

# Rezervace a čekání na stůl

{kw="restaurace a servis"}

Rezervace stolů není ve všech restauracích běžná. Restaurace, ve kterých je rezervace nutná, obsazují stoly většinou dvakrát za večer _(anglicky double sitting)_. Proto se musíte rozhodnout, na kdy si svůj stůl rezervovat.

Je takový nepsaný zákon, že pokud jste si udělali rezervaci na prvé sezení, dejme tomu od 18:00 do 20:00 hodin, tak musíte ve 20:00 svůj stůl opustit. Pokud máte tedy v úmyslu sedět po jídle u stolu ještě déle, tak je rozumnější si udělat rezervaci na pozdější dobu.

I při dobré organizaci se ale stane, že rezervovaný stůl není při vašem příchodu ještě volný. V takovém případě se restaurace snaží hostovi čekání nějakým způsobem zpříjemnit. Z toho důvodu vám nabídnou místo u baru, nebo mají jakési předsálí / čekárnu _(anglicky lounge)_, ve které vám čekání zpříjemní podáním vášeho oblíbeného koktejlu, který vám připíší na účet.

{class="important"}

Pokud čekáte neúměrně dlouho, tak vám v některých restauracích nabídnou drink zdarma, ale moc se na to nespoléhejte.

Jako studenti Hostovky nebo jako sofistikovaní hosté byste měli vědět, že když se váš stůl uvolní, tak by vám některý z obsluhujících měl vaše nedopité drinky přenést k vašemu stolu. To abyste si drinky ke stolu nesli sami nepatří zrovna k tomu nejlepšímu bontonu.

