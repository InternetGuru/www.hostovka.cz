<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist"
  data-source="http://2017.hostovka.cz/clanek.php?clanek=167.html"
  data-og-image="/files/preview/clanky/aspik/general.jpg"
  data-og-type="article">
  <h id="aspik" ctime="2006-08-07"
    author="Michael Klíma"
    short="Aspik"
    authorid="hostovka/michael_klima">Aspik</h>
  <desc kw="jídla a jídelní lístky">Na stránkách www.gastronews.cz, které jsou více méně určeny odborníkům a do kterých ještě občas přispívám, mi jeden čtenář položil několik otázek ohledně aspiku.</desc>
  <p>U té příležitosti jsem si uvědomil, že by o aspiku měli něco vědět i studenti Hostovky a proto vám přikládám to málo co o aspiku vím.</p>
  <p>Aspik je výraz kterým se původně označoval jistý druh jídel studené kuchyně.</p>
  <p>Mnozí odborníci se domnívají, že tento výraz byl odvozen od hadů zvaných asp, "jejichž ledový chlad připomíná studený rosol".</p>
  <p>Obecně aspik je rosol který se používá k zalévání nebo pokrývání masa, ryb, zelenin a salátů, případně k obložení studených mís.</p>
  <p>O aspicích a rosolech byla napsána celá pojednání a obzvláště Carême se aspiky zabýval velice podrobně. Základem aspiků (rosolů) je želatina.</p>
  <section>
    <h id="zelatina">Želatina</h>
    <desc>Želatina, anglicky gelatin, je amortní beztvárná hmota, bez pachu, která nabobtná ve vodě a když je smíchána s horkou vodou vytvoří viskósní hmotu která se po vychladnutí změní na rosol anglicky jelly, za předpokladu, že se dlouho nevařila.</desc>
    <p>Je to živočišná bílkovina se schopností "želírovat" používaná v potravinářském průmyslu a při domácím vaření, která má i jiné průmyslové použití.</p>
    <p>Získává se z collagenu, bílkoviny obsažené v kůži a kostech živočichů. Ze kterých se dlouhým vařením extrahuje.</p>
    <p>Želatina může být ušlehána do pěny je používaná také jako emuslifikační a stabilizační prostředek mnoha pokrmů.</p>
    <p>Želatinu (rosol) nebo jinak řečeno aspik si můžeme připravit z vepřových nožiček, telecích nebo vepřových noh a hovězí kližky, anebo z kostí mladých zvířat. Ve velkých kuchyních se kdysi připravoval masitý rosol ze želatiny, která se rozmíchá v masitém nebo rybím odvaru.</p>
    <p>Kdo by se s tím ale dnes ještě dělal. Na trhu jsou dnes aspiky v prášku, které jsou dokonce již ochucené. Práce s nimi je tak jednoduchá (idiot proof) že by se Carême a jiní slavní kuchaři až divili.</p>
    <p>Aspik v dobách těchto kuchařů, kdy se některá jídla (jako konkrétně Carémovy výtvory) připravovala několik dní dopředu, sloužil nejenom jako dekorační, ale hlavně konzervační prostředek.</p>
    <p>V česku jídla v aspiku byla, a dodnes ještě jsou, velice oblíbená, ale jsou země jako například Tichomoří, Afrika, Blízký Východ a Orient ve kterých tato jídla jsou téměř neznámá. Jeden důvod je, že tato jídla musí být uchovávána v chladnu nejlépe v lednici.</p>
    <p>V Americe ale, kde se nedá říci, že chlazení jídel je nějakým problémem, jídla v aspiku moc oblíbená také nejsou. Proto mně vždy udivuje, že v Česku těm americkým turistům strkají pod nos jako předkrmy ty české "lahůdky" jako je kapr či nějaká rolka v aspiku. Oni to ti turisté eventuálně snědí, protože si myslí, že to je součástí české kuchyně, ale nechtějte slyšet jak tato jídla popisují když přijedou domů.</p>
    <p>Aspik, což si mnoho lidí neuvědomuje, je totiž ideální živnou půdou pro růst bakterií. Z toho důvodu bych vám například nedoporučoval jíst jídla v rosolu která byla někde vystavena po delší dobu bez chlazení a přikrytí.</p>
    <p>Proto ta krásná jídla zalitá nebo pokrytá aspikem, která se dva nebo i tři dny vystavují na kuchařských výstavách, kdy na ně stovky lidí dýchá a prská, se po skončení výstavy vyhazují. (Viz. Moje teorie o kuchařském umění).</p>
    <p>Ale abych byl upřímný, tak si myslím že i v mnoha restauracích, a to ne jenom v Česku, by u těch všemožných jídel v aspiku měli mít napsáno, že to hosté mohou jíst jen na vlastní nebezpečí tak jako se to dělá u Tatarského bifteku.</p>
  </section>
</body>
