
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=310.html" data-image="/files/preview/clanky/garde_manager/general.jpg" data-type="article"}

{id="garde\_manger" ctime="2008-04-27" author="Michael Klíma" short="Garde manger" mtime="2019-11-07"}

# Historie titulu garde manger

{kw="gastronomie, Francie, Amerika"}

Tento výraz byl používán již v předrevoluční Francii. Stejně jako dnes, bylo vlastnictví potravin znakem moci, bohatství a prestiže. Bohaté šlechtické domy měly navíc člověka, který se staral o potraviny a jejich uskladnění neboli je „hlídal“ – od toho ten název.

_Garde {xml:lang="fr"}_ je francouzský výraz, který znamená hlídat, a _manger {xml:lang="fr"}_ jsou jídla nebo potraviny.

Toto postavení bylo velmi důležité, protože _garde manger {xml:lang="fr"}_ se navíc staral o bourání masa, vykosťování, nakládání, marinování, solení, pajcování, uzení a v neposlední řadě i o uskladnění. Sklady potravin se nacházely většinou ve sklepních či chladnějších prostorách takových domů či zámků.

O nákladech na mzdy se toho dříve ještě moc nevědělo a produktivita práce se také moc nesledovala. Nicméně se již vědělo, jak dané prostředky dobře využít. Proto byli _garde mangers {xml:lang="fr"}_ pověřeni i přípravou jídel studené kuchyně.

V chladných prostorách se (mimo jiných výrobků studené kuchyně) připravovaly takzvané středy stolů (anglicky _center pieces {xml:lang="en"}_), což byla přímo umělecká díla. _Garde manger {xml:lang="fr"}_ byl velice respektovaný titul. Jedním z nejslavnějších byl [Marie-Antoine Carême][1].

Dnes titul _garde manger {xml:lang="fr"}_ upadá do zapomenutí. V Americe byl tento titul nahrazen výrazem _pantry man {xml:lang="en"}_, nebo _pantry woman {xml:lang="en"}_. V Česku se používá titul kuchař studené kuchyně.

Do _garde mangers {xml:lang="fr"}_ také patří tesaři z ledu, másla, sýru či loje a dnes i profesionálové v uměleckém vyřezáváni zeleniny či ovoce, jako ja náš mistr světa Luděk Procházka.

V Americe také vznikl obor zvaný [food styling][2], do kterého se řadí specialisté, kteří se zabývají estetickou či uměleckou úpravou jídel, tabulí a bufetů.

 [1]: /careme
 [2]: /food_styling

