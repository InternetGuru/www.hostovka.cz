
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=242.html" data-og-image="/files/preview/clanky/klubove_talire/general.jpg" data-og-type="article"}

{id="klubove\_talire" ctime="2007-07-05" author="Michael Klíma" mtime="2019-02-19" short="Klubové talíře"}

# Původ klubových talířů

{kw="restaurace a servis"}

Klubové talíře jsou velké, kulaté ozdobné porcelánové, kovové, stříbrné, nebo dokonce i dřevěné talíře o průměru 30 až 33 cm, které se zakládají na každé místo u stolu místo prostírání. Klubové talíře pocházejí z anglického _base plates_ nebo _service plates_ a jsou ve světě jsou známy jako _Platzteller_ (německy) a nebo také _Assiette de présentation_ (francouzsky).

Na klubové talíře se někdy dávají ještě malé ozdobné látkové nebo papírové nebo látkové podložky zvané _doilies_. Bohužel některé naše restaurace poslání tohoto klubového talíře správně nepochopily.

## Klubové taliře v České republice

Na motorestu Devět křížů, kde jsem se v letech 1990 až 1995 velmi často stavěl. Měli tam klubové talíře na pultě pro rychlou obsluhu několik let aniž by je umyli, nebo aniž by vyměnili dečku. Často jsem se bavil tím, že jsem se podle drobků pod tou dečkou snažil odhadnou co za tu uplynulou dobu na tom „klubovém“ talíři podávali.

Na klubové talíře se musíte dívat jak z pohledu logiky, tak i z pohledu logistiky, což se sice sobě podobá jako hodinky a holinky ale jsou v tom podstatné rozdíly. Logiku klubové talíře nemají žádnou a museli byste mě přesvědčit o tom, že se mýlím. Zaprvé i ty obyčejné stojí velké peníze a z vlastní zkušenosti vám mohu říci, že jsou jenom pro zlost.

{class="figure"}

![jednoduchý base plate][1] 
:   jednoduchý base plate

## Typy materiálu

Stříbrné, které byly kdysi velice oblíbené mohou v Americe stát kolem 300 až 400 dolarů za kus, a pokud jsou nějak zdobené nebo dokonce s monogramem (v čemž si libují všichni ego maniaci) jsou ještě draží. Umíte si představit kolik stojí vybavit například restauraci o takových 150 místech nějakými třeba obyčejnými porcelánovými klubovými talíři. Podle zásad logistiky byste jich museli mít nejméně o 30 % více, neboli kolem 200.

Vybavení o něco elegantnějšími zdobeným porcelánovými klubovými talíři je nezanedbatelná položka, ke které musíte připočíst ztráty opotřebením a rozbitím.

{class="figure"}

![simple china base plate][2] 
:   simple china base plate

Porcelánové zdobené velké tak zvané over-sized plates udělanjí stejnou službu, ale také nejsou nic laciného a ztráty rozbitím nejsou zanedbatelné.

{class="figure"}

![elegant decorated china base plates][4] 
:   elegant decorated china base plates

Na Slovensku jsem se v jednom hotelu setkal i s dřevěnými klubovými talíři které nejenom že jsou nepraktické, ale i nadmíru nehygienické, ale panu majiteli se to zřejmě líbí.

{class="figure"}

![dřevěné (ošklivé)klubové talíře][5] 
:   dřevěné (ošklivé)klubové talíře

## Logistika používání talířů

Jelikož ale vidím, že používání klubových talířů se na českých a zřejmě i na slovenských hotelových školách ještě vyučuje, tak bych se rád zmínil o logistice jejich používání.

Zapomeňme na okamžik na jejich cenu a na to že si je téměř nikde nemůžete vypůjčit (což samo o době naznačuje že jejich používání není běžné), a zamysleme se nad tím jak jejich používání ovlivní servis a celkový provoz. Zapomeňme také na to jestli se mají sklízet po prvém chodu, tak jak to má být, a nebo jestli je necháte na stole až do moučníku, protože se vám to líbí.

Zamysleme se ale nad tím, kolik mimo jejich ceny, půjčovného, nebo ztrát opotřebováním, rozbitím nebo rozkradením (mimo Česka a Slovenska kde se nekrade) stojí ta manipulace s nimi. Klubové talíře (nebo prkénka) by se totiž měly po každém hostu umýt, a mimo doby provozu někde uskladnit. Také by se měly na stůl zakládat až před servisem a ne je nechávat na stolech po několik dní nebo týdnů, což je mnohde běžná praxe.

Prostě z pohledu logistiky je s nimi více manipulace než je jejich efektivnost. Závěrem, s ohledem na některé mé kritiky musím zdůraznit, že vše co jsem o těch klubových talířích napsal jsou moje osobní poznatky a mé osobní názory.

 [1]: http://2017.hostovka.cz/soubor/05-07-07-2.JPG
 [2]: http://2017.hostovka.cz/soubor/05-07-07-3.JPG
 [3]: http://2017.hostovka.cz/soubor/05-07-07-4.JPG
 [4]: http://2017.hostovka.cz/soubor/05-07-07-5.JPG
 [5]: http://2017.hostovka.cz/soubor/05-07-07-6.JPG

