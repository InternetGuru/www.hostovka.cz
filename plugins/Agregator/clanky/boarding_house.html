<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=178.html" data-image="files/preview/clanky/barding_house/general.jpg" data-type="article">
  <h ctime="2006-09-22" mtime="2006-09-22" id="boarding_house" author="Michael Klíma" short="Boarding House" authorid="hostovka/michael_klima">Boarding House</h>
  <!-- generated attribute kw by user_udpatekw.sh on 2020-02-28, do not edit -->
  <desc kw="ubytování">Ve Spojených státech se Boarding house kdysi také někdy nazýval "rooming house", nebo také "lodging" house, ale všechny tyto výrazy v tom původním poslání upadají v zapomenutí. "Board" má v angličtině několik významů a jeden z nich je strava, tudíž v tom názvu Boarding house se o ubytování nemluví.</desc>
  <p>Stejné množství významů má slovo "room", a v tomto případě znamená pokoj, neboli ubytování, a to samé platí ale o "lodging" neboli ubytování.</p>
  <p>Všechny tyto výrazy přišly do Ameriky z Anglie, kde se dodnes běžné používají. Bylo to ubytování v privátních domech a to někdy na delší dobu, někdy i na několik let, něco podobného jako u nás podnájem.</p>
  <p>Koupelny či umývárny byly společné stejně tak jako toalety a společné bylo i stravování což ve většině případů byla jen snídaně, ale mnohdy i oběd nebo i celodenní strava.</p>
  <p>V Anglii tyto domy většinou spravovaly ženy, "boarding ladies" které ve většině případů při delší době ubytování poskytovaly i praní prádla což bývalo i u nás součástí podnájmu, podobně jako někdejší naše podnájmy kterým se tehdy říkalo "s mýdlem", což ale mělo i jiný význam, který tady popisovat nemohu.</p>
  <p>V boarding houses se jedlo ve společné jídelně a jídlo se podávalo tak zvaným "family style" neboli rodinným způsobem na mísách které se zakládaly doprostřed stolu, ze kterých si hosté (borders) brali jídla sami, kterýžto způsob se zachoval v některých amerických restauracích dodnes a používá se většinou při svatbách nebo podobných rodinných příležitostech.</p>
  <p>Boarding houses se v Anglii zachovaly dodnes, i když se poněkud zmodernizovaly, a dá se říci že u některých lidí jsou stále ještě oblíbené.</p>
  <p>V Americe se dnes pod názvem Bording houses většinou rozumí ubytovny pro studenty kde je jim mimo ubytování a stravování věnována pečovatelská péče podobně jako na našich internátech.</p>
  <p>Pro ostatní boarders ale tento typ ubytování v privátě byl nahrazen B&amp;B, což je zkratka pro Bed and Breakfast (postel a snídaně) což poněkud přesněji vyjadřuje jejich poslání.</p>
  <p>Nabízejí se v různých kategoriích od těch nejjednodušších až po ty luxusní, které jsou mnohdy dražší než některé hotely. Jsou oblíbeny u rodin z dětmi, protož mají jakési soukromí od typického hotelového života, nebo u některých bohatých lidí kterým jdou hotely na nervy.</p>
  <p>Na Hawaji, kde ubytování je relativně drahé, je tento způsob oblíbený u pracovníků v hotelích a u sezónních pracovníků.</p>
  <p>Koncept B&amp;B nebo ekvivalent britských boarding houses, je rozšířený po celém světě i když mnohdy pod jiným názvem.</p>
  <p>Například japonské minshuku, jsou téměř stejné jako jiné B&amp;B, ale vyznačují se pověstnou až chorobnou péčí o čistotu a hygienu. Američani si v zásadě na hygienu také potrpí a někteří se sprchují až dvakrát denně, ale v některých zemích kdyby jim to občasné mytí nenařizovalo jejich náboženství by se nemyli třeba i celý rok.</p>
  <p>Proto Japonci jsou při vybírání svých "boarders" dosti opatrní.</p>
  <p>Oproti tomu v Česku v té porevoluční euforii a při tom nedostatku ubytování hlavně v Praze, lidem prošlo všechno možné. Prostě lidé kteří nikdy mimo svého bytu v žádném B&amp;B, natožpak v nějakém pořádném hotelu v zahraničí nikdy nespali šířili do světa naši představu o kultuře bydlení.</p>
  <p>Někteří sice nevěděli co jejich hostům za jejich peníze patří, ala na druhé straně, na výpadovkách na Německo jste se setkali (a možná ještě setkáte) že za příplatek dostanete k té snídani ještě masáž. V takovém případě by měli mít na domě buď červenou lucernu a nebo k tomu B&amp;B přidat ještě jedno B, nebo ještě lépe P (pro německý Puff).</p>
  <p>Já vím, že by mně hned někdo mohl napadnout, že urážím Čechy a tak musím hned dodat, že byly a jsou výjimky, ale musel jsem vám jako studentům Hostovky toto napsat.</p>
</body>