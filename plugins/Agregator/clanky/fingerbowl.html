<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=42.html" data-image="/files/preview/clanky/fingerbowl/general.jpg" data-type="article">
  <h id="fingerbowl" ctime="2009-07-25" author="Michael Klíma" short="Fingerbowl" authorid="hostovka/michael_klima">Fingerbowl</h>
  <desc kw="co-kdy-kde">V jedné české příručce pro číšníky jsem našel tuto definici: malá nádoba naplněná vodou (možno i kouskem citrónu), kladená na stůl, aby hosté mohli opláchnout prsty.</desc>
  <p>Obávám se, že taková definice toho těm číšníkům moc neříká, nehledě hostům, kteří nakonec takové příručky nečtou.</p>
  <p>Fingerbowls je jeden z odborných výrazů který byl kdysi v pohostinství tak běžný, že se nikdo ani nesnažil ho přeložit do češtiny.</p>
  <p>To bylo v dobách kdy se ještě nic nevědělo o nějakém fast food a finger foods a kdy mnoho lidí si v restauraci neobjednávali drůbež nebo jídla která se dala příborem jíst jen s velkými potížemi a kdy všichni hosté nebyli tak sofistikovaní aby věděli, že o finger bowl mohou číšníka požádat v případě že na to zapomněl.</p>
  <p>Měli jsme tady u nás (v Americe) na návštěvě jednu známou z Německa a ta se pozastavila nad tím, že v Hotelu Coronado na ostrově stejného jména do kterého jsme ji vzali na oběd se nesetkala s takovým servisem jako například v Mnichově kde v současné době bydlí.</p>
  <p>Hotel Coronado Del pravděpodobně mnozí z Vás znáte z populárního filmu Někdo to rád horké s Marylin Monroe v hlavní roli.</p>
  <p>V tomto hotelu postaveném v roce 1888 ubytování není nic laciného a pohybuje se od <em var="350"></em> do <em var="2"></em>.500 za noc, ale přesto v příštím týdnu mají údajně všechny pokoje obsazené.</p>
  <p>Jídla na poledním lístku nejsou kupodivu předražená. Jedli jme v elegantní jídelně na terase s výhledem na překrásnou pláž na které se Marylin pravděpodobně slunila, což nemělo chybu.</p>
  <p>Nicméně servis zdaleka neodpovídal představám naší známé o servisu který by odpovídal pověsti tohoto hotelu.</p>
  <p>Musel jsem ji dát za pravdu a musím se přiznat, že jsem s ní musel souhlasit a proto jako zakladatel Hostovky jsem moji nespokojenost vyjádřil v dopise který jsme vedení hotelu poslal.</p>
  <p>Jídlo v zásadě bylo v pořádků. Naše známá měla velký křehký salát s grilovanými kuřecími prsy, na kterém se v zásadě nedá nic pokazit a já s manželkou jsme měli Reuben sendviče, které máme oba rádi.</p>
  <p>Ty sendviče byly velké, s odpovídající porcí corn beef (uzené hovězí). Nebyly udělány podle mých představ neboli že byly něco čemu se tady říká "nothing to write home about", ale nebyly důvodem mé nespokojenosti.</p>
  <p>Hlavním důvodem mé nespokojenosti bylo, že ku kapucínu, které podávali ve skle, nám nedali kávové lžičky, o které jsme museli požádat a číšník nám nakonec podal polévkové lžíce, což považuji za veliké faut pas.</p>
  <p>Naše známá se také podivovala, že nám k těm sendvičům nepodali misku s vodou na oplachování prstů, což v hotelu takového typu by očekávala.</p>
  <p>Takové misce se anglicky říká fingerbowl, což většina číšníků i v ČR ví, ale ne všichni vědí kde, kdy, jak a proč tento fingerbowl podávat a já osobně vím, že hostů kteří to vědí je ještě méně.</p>
  <p>HOSTOVKA, jak teď již víme, je pomyslná universita pro hosty a proto se o fingerbowls musím zmínit, přestože jejich používání již upadá v zapomenutí, ale absolventi HOSOTVKY budou muset vědět co to je.</p>
  <p>Za mých mladých let se vyprávěla taková líbivá historka o tom, že při jednom banketu, který pořádala jedna velice bohatá, ale již méně sofistikovaná dáma, když číšníci založili ty fingerbowls na stůl, tu vodu z té misky vypila.Maitre d', který na ten banket dohlížel nechal okamžitě všechny ty misky sklidit a nahradit jinými miskami a znovu je na sůl založili.Tentokrát ale, aby tu hostitelku nepřivedli opět do trapné situace, jí tu misku podali až nakonec. No, a podle známého rčení: "Monkey see, monkey do", což znamená co opice vidí, to opice udělá, i ta vznešená dáma věděla, na co ta miska s tou vodou vlastně je.</p>
  <p>Fingerbowls jsou z různých materiálů a mají různé tvary a přestože se jim říká fingerbowls to neznamená, že by se podávaly jen k oplachování prstů.</p>
  <p>V některých rádoby hoňo-froňo restauracích je podávají spolu s ovocem jako například s hrozny, za tím účelem aby si host mohl to ovoce v té misce opláchnout,.</p>
  <p>Pak ale konečně lidi napadlo, že je to blbost prví třídy protože takové ovoce se má podávat již řádně omyté a tak se od toho upustilo. V takovém případě se ale ta miska naplnila z poloviny obyčejnou vodou a zároveň se podával papírový ubrousek ve kterém se to ovoce osušovalo.</p>
  <p>Pro oplachování prstů se ta voda něčím navoní a případně se do ni přidá skrojek citrónu, obzvláště po podávání humrů, neloupaných krevetek a jiných mořských potvor které se jedí dnes rukami a ty potom nepříjemně páchnou.</p>
  <p>V Americe, a dnes již i v mnoha jiných zemích, vyjma některých skutečně luxusních restauracích, se s něčím takovým jako je fingerbowl nesetkáte, protože jídel, tak zvaných fingerfood která se i v té nejlepší společnosti jedí rukama je celá řada.</p>
  <p>Některé fast food (restaurace rychlého občerstvení) jako je například Kentucky Fried Chicken dávaly ku každému jídlu tak zvané WETNAPS, neboli malé navlhčené papírové ubrousky v malém pp9rov0m sáčku, kterými si hosté mohli ruce otřít, ale od toho se také již upouští protože to málo kdo používal.</p>
  <p>Dnes totiž, alespoň v Americe, každý takový fast food restaurant má záchody s teplou a studenou vodou a sušičem rukou nebo ručníky k použití zdarma. <em xml:lang="en">What a country!</em></p>
  <p>V Americe, v té gastronomicky zaostalé zemi, ze které jak někteří Češi říkají, nic dobrého nepřijde, se setkáte i s jinými užitečnými a praktickými formami mytí ruko, ale to vše je zatím přísně střežené tajemství které žákům Hostovky eventuálně někdy odhalím.</p>
  <p>Některé rybí restaurace mají například přímo v jídelně dřez s tekoucí teplou a studenou vodou a papírovými ubrousky, kde si hosté mohou kdykoliv během stolování umýt ruce aniž by museli jít na záchod. <em xml:lang="en">What a country!</em></p>
  <p>Nicméně i v takových restauracích vám na požádání přinesou fingerbowl ku stolu, ale jako absolventi HOSTOVKY byste měli vědět, kdy se hodí o fingerbowl požádat a kdy ne, abyste nevypadali jako z Huculova, nehledě k tomu,že toto všechno budete muset vědět při závěrečných zkouškách Hostovky.</p>
  <p>Proto pokud máte jakékoliv pochyby o tom kdy, kde, co a jak jíst nebo nejíst, tak neváhejte se na to zeptat. Jak dnes již víte, tak pokud se týká pohostisntví tak já mám odpověď na všechno a pokud ne, tak si prostě něco vymyslím.</p>
</body>