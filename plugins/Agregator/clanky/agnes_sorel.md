
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=30.html" data-image="/files/preview/clanky/agnes_sorel/general.jpg" data-type="article"}

{ctime="2005-07-03" mtime="2020-03-10" id="agnes\_sorel" author="Michael Klíma" short="Agnès Sorel"}

# Přínos Agnès Sorel – garnitura pro drůbež a jateční masa

{kw="restaurace a servis"}

Agnès Sorel (1410–1450) byla milenka francouzského krále Karla VII. Měla významný vliv na krále a snažila o snížení bídy a mizérie v zemi. Je po ní pojmenována garnitura (soubor jídel a doplňků) pro drůbež a jateční masa.

Garnitura se skládala z paštiček z drůbeží fáše plněných [sortýrovanými](sotyrovani) žampiony obloženými kulatými plátky uzeného jazyka a lanýži. K drůbeži se navíc přidávala omáčka _Allemande {xml:lang="fr"}_.

## Omáčka Allemande

_Allemande {xml:lang="fr"}_ znamená ve francouzštině německý, ale je to také název jedné z velimi populárních francouzských omáček. Vytvořil ji známý kuchař [Marie-Antoine Carême](careme). Krémová omáčka světlé barvy mu připomínala blonďaté Němce, proto ji pojmenoval _Allemande {xml:lang="fr"}_.

{class="example"}

Název omáčky byl ale proti mysli mnoha tehdejších francouzských kuchařů. Dokonce i král všech kuchařů a kuchař všech králů [Escoffier](auguste_escoffier) se pokusil změnit germánské jméno této již tak slavné omáčky na _Sauce Blonde {xml:lang="fr"}_ nebo _Sauce Parisienne {xml:lang="fr"}_. Její originální název ale přežil.

Postup přípravy omáčky je jednoduchý. Ne příliš husté _velouté {xml:lang="fr"}_ zjemníme a částečně zahustíme žloutky a smetanou. Tomu se francouzsky říká _liaison {xml:lang="fr"}_.

{xml:lang="fr"}

## Velouté

Nebuďte nervózní z názvů klasických omáček. _Veluoté {xml:lang="fr"}_ je francouzský název velmi jednoduché bílé omáčky, dělané z drůbežího, telecího nebo rybího vývaru zahuštěného světlou jíškou.

_Veluoté {xml:lang="fr"}_ patří do skupiny pěti základních (mateřských) omáček. V kuchyních, ve kterých se zabýváte vlastní výrobou se bez této omáčky neobejdete. Je totiž základem pro milión dalších omáček, například pro omáčky _Allemande {xml:lang="fr"}_ a _Supreme {xml:lang="fr"}_.

