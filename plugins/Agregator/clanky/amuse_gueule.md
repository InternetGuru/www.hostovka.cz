
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=135.html" data-og-image="/files/preview/clanky/amuse_gueule/general.jpg" data-og-type="article"}


{id="amuse\_gueule" ctime="2006-02-05" author="Michael Klíma"}


# Co jsou to amuse-gueule


{kw="co-kdy-kde, jednohubka, předkrm"}


Amuse-gule, také zvané _canapés_ je francouzský výraz pro jednohubky se kterým se často setkáte na mezinárodních lístcích. Jsou to malá, velice jednoduchá pikantní sousta, z masa, ryb, plodů moře, zeleniny a ovoce, podávaná také ke koktejlům.


Amuse-guele mohou být jak teplé, tak i studené. Zásadou je, že se dají jíst třeba i ve stoje rukama.


Francouzsky název _amuse-guele_ se mně osobně moc líbí, protože v překladu to doslova znamená něco, čím pobavíte vaši hubu. _Amuse_ znamená bavit a _guelle_ je huba. Tomuto výrazu odpovídá anglický název _savouries_ a do jisté míry i ruský název _zakuski_.


## Kde se s nimi setkáte


Amuse-guele nesmíte zaměňovat s výtvory kterými se presentují studenti našich odborných škol při různých výstavách jako je například Gastro Hradec. Tam na každém takovém výrobku stráví studenti několik hodin, takže z praktického hlediska je to zcela bezcenné.


V rodinách se amuse-guele podávají jen při mimořádných příležitostech. V restauracích se s nimi setkáme častěji. V Americe patří do skupiny _finger foods_, neboli mezi jídla která se dají jíst rukou. Tedy se podstatně liší od předkrmů, hlavně od těch komplikovaných.


## Amuse-gueule ve světě


Při dnešní demokracii je i v gastronomii povoleno všechno, co není vyloženě zakázáno. Takže pod pojmem amuse-guele se můžete setkat se vším možným. Proto do této skupiny patří i _dipy_. To jsou husté pikantní omáčky nebo dresinky, do kterých se namáčí kousky zeleniny _(crudités)_, případně krutóny _(crackers)_ nebo čipsy.


Patří sem i španělské _tapas_, které restaurace nabízejí většinou jako pozornost podniku. Amuse-guele mohou být jak teplé, tak i studené. Zásadou je, že se dají jíst třeba i ve stoje rukama.
