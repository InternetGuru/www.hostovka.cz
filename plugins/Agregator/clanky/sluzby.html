<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=143.html" data-og-image="/files/preview/clanky/sluzby/general.jpg" data-og-type="article">
  <h id="sluzby" ctime="2006-03-25" author="Michael Klíma" short="Služby" authorid="hostovka/michael_klima">Služby</h>
  <desc kw="restaurace a servis">Dnes je již dokázáno, že ani všichni profesionální hodnotitelé nebo auditoři tak renomované organizace jako je MICHELIN GUIDE nevědí co dělají.</desc>
  <p>To samé se dá říci i o některých profesionálních kriticích restaurací a hlavně o těch samozvaných kteří po návštěvě několika "luxusních" restaurací si osobují právo hodnotit co je v gastronomii dobré a co ne.</p>
  <p>Nakonec ani někteří studenti Hostovky zatím nevědí co jim vlastně za jejich peníze patři.</p>
  <p>To co jim za jejich peníze patří by se totž mělo lišit právě cenou ve které by měla být vyjádřena úroveň obsluhy, kvalita a množství jídel a nápojů a celková ambiance daného podniku.</p>
  <p>K získání určité schopnosti k posouzení zda ta cena je legitimní podle obecných požadavků je potřeba nejenom mnoho čau, mnoho návštěv restaurací různých typů ale hlavně hodně finančních prostředků, a na to hodně lidí zapomíná.</p>
  <p>Jako štamgasti vaší oblíbené restaurace tuto zkušenost nezískáte, nehledě k tomu že je to stále Váš subjektivní názor.</p>
  <p>Hostovka není nějaká odborná škola vaření nebo servisu nicméně má za úkol ze svých čtenářů vychovat sofistikované hosty, návštěvníky hotelů a restaurací, kteří víco mohou v každé restauraci za své peníze očekávat a proto zde uvádím několik bodů podle kterých se úroveň průměrné restaurace dá hodnotit.</p>
  <p>Odmysleme si zda jsme měli reservaci míst nebo ne a neberme v úvahu kolik hostů je ve vaši skupině, a pokusme se jednotlivé body označit jednoduchým hodnocením ANO-NE.</p>
  <p>Uvedené body nejsou v gastronomickém sledu ani ve sledu v jakém by měla obsluha probíhat.</p>
  <ul>
    <li>Obsluhující věnoval přicházejícím hostům okamžitou pozornost a pozdravil je vhodným způsobem.</li>
    <li>Obsluhující měli čitelné jmenovky.</li>
    <li>Hosté byli usazeni ku stolu dle jejich preference.</li>
    <li>Stůl byl čistý a správně prostřený.</li>
    <li>Přebytečné prostřené příbory byly odstraněny.</li>
    <li>Jídelní lístky byly předloženy otevřené před každého hosta.</li>
    <li>Nápojový lístek byl rovněž předložen.</li>
    <li>Nápoje byly při objednávce nabídnuty podle specifických názvů.</li>
    <li>Obsluhující nabídl pomoc s výběrem jídel.</li>
    <li>Obsluhující podal popis jídel vhodným způsobem takže bylo srozumitelné o jaká jídla se jedná.</li>
    <li>Předkrmy byly nabídnuty pod specifickými názvy.</li>
    <li>Základní (klubové) talíře, anglicky zvané Base Plates, byly sklizeny po prvém chodu.</li>
    <li>Obsluhující zodpověděl otázky o jídlech způsobem který naznačoval že má potřebné znalosti.</li>
    <li>Nápoje byly přineseny během 6-8 minut.</li>
    <li>Obsluhující si pamatoval kdo si co objednal.</li>
    <li>Nápoje byly podávány přímo z tácu.</li>
    <li>Obsluhující nabídl jídla profesionální formou.</li>
    <li>Obsluhující znal jídelní lístek.</li>
    <li>Obsluhující nabídl denní speciality.</li>
    <li>Spolu s hlavními jídly byly doporučeny saláty, předkrmy a polévky.</li>
    <li>Objednávka byla verbálně opakována.</li>
    <li>Víno bylo nabídnuto vhodnou formou a číšníkova znalost o vínech byla zřejmá.</li>
    <li>Jednotlivé chody byly podávány ve vhodném časovém odstupu.</li>
    <li>Studená jídla byla podávána na studených talířích.</li>
    <li>Teplá jídla byla podávána na teplých talířích.</li>
    <li>Otázky související s jídly a nápoji byly zodpovězeny profesionální formou.</li>
    <li>Doporučení byla dána v případě kdy otázka nemohla být zodpovězena.</li>
    <li>Jídla byla podána podle společenského protokolu a bez dotazů kdo si co objednal.</li>
    <li>Kvalita jídla, chuť a jeho teplota odpovídaly standardu.</li>
    <li>Množství jídla a velikost porcí odpovídaly jejich cenám nebo hodnotě.</li>
    <li>Obsluhující se během 3 minut vrátil s otázkou zda je vše v pořádku a nebo jestli může být něčím nápomocen.</li>
    <li>Další číšníkovo ubezpečení zda je vše v pořádku následovalo.</li>
    <li>Případné problémy byly řešeny okamžitě ku spokojenosti hostů.</li>
    <li>Talíře po dojedených jídlech byly sklízeny až když všichni stolovníci dojedli.</li>
    <li>Voda, víno a káva byly doplňovány bez požádání.</li>
    <li>Káva, espresso a cappuccino byly nabídnuty.</li>
    <li>After dinner drinks, neboli digestivy byly nabídnuty.</li>
    <li>Nabídnuté moučníky byly dostatečně popsány.</li>
    <li>Moučníky byly podány ve vhodnou dobu spolu s příslušnými příbory.</li>
    <li>Obsluhující se chovali přirozeně a nenuceně.</li>
    <li>Toalety byly čisté s tekoucí teplou vodou, sušičem rukou nebo čistými, případně papírovými ručníky.</li>
    <li>Použití toalet bylo zdarma.</li>
    <li>Vyúčtování s hostem bylo profesionální.</li>
    <li>Pokladní blok nebo tištěný účet byl vydán.</li>
    <li>Při odchodu obsluhující poděkoval a pozval je k další návštěvě.</li>
  </ul>
  <p>Některé body, jako zda je použití toalet zdarma, se vám dnes budou zdát naivní, ale není to tak dávno kdy se za toalety v restauracích platilo a kdy vám odměřili i toaletní papír.</p>
  <p>Toto ale zdaleka není vše co by se mohlo při návštěvě průměrné restaurace hodnotit. Nicméně vám to připomene body na které byste se měli zaměřit.</p>
  <section>
    <h id="zaverecne_otazky">Závěrečné otázky:</h>
    <desc>n/a</desc>
    <ul>
      <li>Dostali jste za své peníze to o čem se domníváte že vám patřilo?</li>
      <li>Dali byste této restauraci ještě jednu příležitost k jejímu hodnocení?</li>
      <li>Doporučili byste tuto restauraci vašim známým?</li>
    </ul>
  </section>
</body>