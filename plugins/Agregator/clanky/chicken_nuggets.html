<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist"
  data-source="http://2017.hostovka.cz/clanek.php?clanek=170.html"
  data-og-image="/files/preview/clanky/chicken_nuggets/general.jpg"
  data-og-type="article">
  <h id="chicken_nuggets" ctime="2006-08-28"
    author="Michael Klíma"
    short="Chicken nuggets"
    authorid="hostovka/michael_klima">Chicken nuggets</h>
  <desc kw="jídla a jídelní lístky">Podle jedné verze Chairmen McDonaldu Fred Turner v roce 1979 kontaktoval jednoho jejich dodavatele s tím, že by chtěl mít nějaké nějaké kuřecí jídlo (finger food) velikosti palce a jestli něco takového mu může dodat. Na základě toho byly údajně Chicken nuggets vynalezeny.</desc>
  <p>Nicméně podle verze mého dobrého přítele René Arenda, šéfkuchaře největšího řetězce restaurací rychlého občerstvení, kterému jsem to jeho místo vždycky záviděl, to s jejich vynálezem bylo trochu jinak.</p>
<dl class="figure">
  <dt><img src="http://2017.hostovka.cz/soubor/28-8-06-1.JPG" alt="René Arend a M. Klima na McDonald universite v Dearfield, Illinois"/></dt>
  <dd>René Arend a M. Klima na McDonald universite v Dearfield, Illinois</dd>
</dl>
  <p>Chicken nuggets jsou něco tak jednoduchého, že mě až udivuje, že jsem je nevynalezl já.</p>
  <p>Toto ale nakonec přiznává i René, který jak mi tajně sdělil, ty nugety asi v roce 1981 vynalezl on a to během několika vteřin.</p>
<dl class="figure">
  <dt><img src="http://2017.hostovka.cz/soubor/28-8-06-2.JPG" alt="Chicken nuggets"/></dt>
  <dd>Chicken nuggets</dd>
</dl>
  <p>Bude vás ale asi zajímat, že jejich uvedení na jídelní lísky McDonaldu trvalo téměř dva roky, až do roku 1983 a cena tohoto procesu šla do milionů dolarů. What a country!</p>
  <p>V těch milionech je ale započteno i 100 dolarů, které jsem dostal já, za to, že jsem se jeden den zúčastnil jejich laboratorní ochutnávky, takže Renému věřím, že to tak bylo.</p>
  <p>Těchto ochutnávek probíhalo více. Většinou 10 pozvaných "hodnotitelů" kteří sedí v individuálních kójích hodnotí několik verzí nuggetů. </p>
  <p>Parametrů které se sledují je několik a přesně si je nepamatuji, ale byla to:</p>
  <ul>
    <li>První dojem,</li>
    <li>velikost kousků,</li>
    <li>konsistence a chuť masa,</li>
    <li>chuť a konsistence obalu,</li>
    <li>chuť, barva, konsistence a vhodnost dipů (omáček do kterých se nugety namáčí),</li>
    <li>hmotnost porce.</li>
    <li>a ještě několik bodů.</li>
  </ul>
  <p>Jejich posudky vyhodnotí další tým hodnotitelů a podle výsledků se dělají další a další testy.</p>
  <p>Tyto testy se pak dělají v různých státech Ameriky kdy se hodnotí jednak to samé, ale v neposlední řadě se hodnotí navrhovaná cena, která může být v každém státě jiná.</p>
  <p>Od Reného jsem se ale dozvěděl že tomu všemu předcházel výběr vhodného druhu (stáří) kuřat, způsob krájení a velikost kousků, druh vhodného koření (které může být v různých státech jiné), vhodná mouka, vejce a strouhanka, a několik dalších ingredienci které vám tady ani nebudu popisovat.</p>
  <p>Potom následoval zdlouhavý výběr správného druhu fritovacího oleje, správné fritézy, a téměř nekonečné testy vhodné teploty a délky smažení.</p>
  <p>Nejsou to ale jen testy hotových nugetů. Těm totiž předchází volba správné velikosti balení a velikost kousků a hlavně správná volba "dipping sauces" neboli omáček do kterých se ty nugety namáčí.</p>
  <p>Nugety původně byly malé kousky jemně sekaného kuřecího masa které bylo drženo pohromadě fosfátovými solemi. Kousky, obalené speciálním těstíčkem, byly lehce usmaženy, jen aby se těstíčko přichytilo, a byly hned individuálně (IQF) zmraženy, zabaleny do krabic a rozeslány na jednotlivé prodejny.</p>
  <p>Na prodejnách se pak nugety usmažili na požadovanou vnitřní teplotu a prodávaly.</p>
  <p>V listopadu 2003, McDonald's změnil recepturu v tom, že místo tradičního tmavého a bílého masa začal používat jen bílé maso, což bylo silně podporováno reklamou podle které se podstatně zlepšila chuť a kvalita nugetů.</p>
  <p>McDonald's udává, že používají jen mechanicky získávané maso z prsou kuřete a že malé množství kůže je na něm ponecháno pro zachování šťavnatost a zlepšení chuťi.</p>
  <p>V Česku údajně jsou lidé kterým výrobky McDonald's nechutnají nebo jim nedůvěřuji.</p>
  <p>Oproti tomu v Detritu, v oblasti se silnou muslimskou populací, začal McDonald's prodávat nugety v krabicích označených jako "halal", což je něco podobného jako jídla označená "kocher".</p>
  <p>Toto přilákalo mnoho muslimů z tak dalekého okolí jako je Severni Karolina a Nový York.</p>
  <p>Islámské náboženství, podobně jako židovské, mimo plodů moře nedovoluje konzumaci ani masa zvířat která nebyla zabita muslimským řezníkem způsobem "zabiha".</p>
  <p>S narůstající populaci muslimů není dnes v Americe již žádný problém nalézt řezníka který prodává halal maso, ale restaurací které by z takového masa vařily je stále ještě málo a proto velmi málo muslimů chodí do restaurací a dávají přednost domácí kuchyni.</p>
  <p>Tudíž tyto nové halal McNugety dávají muslimům příležitost ochutnat něco co není jen dalším "fast food", ale jídlo které mohou jíst společně se svými ne-muslimskými sousedy.</p>
</body>
