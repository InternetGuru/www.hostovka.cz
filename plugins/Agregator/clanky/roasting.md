
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=82.html" data-og-image="/files/preview/clanky/roasting/general.jpg" data-og-type="article"}

{id="roasting" ctime="2005-10-28" author="Michael Klíma" short="Roasting" authorid="hostovka/michael_klima"}

# Roasting

<!-- generated attribute kw by user_udpatekw.sh on 2019-06-30, do not edit -->

{kw="kuchyňské techniky"}

Roasting, spíše ale jenom roast, což znamená pečení, je výraz se kterým se velmi často setkáte na anglicky psaných jídelních lístcích, ale jako studenti hostovky byste měli vědět že se tento výraz vztahuje jen na maso, drůbež a případně ryby.

Tudíž roast je pečeně, neboli roast beef je hovězí pečeně, roast pork = vepřová pečeně, roast veal = telecí pečeně, apod.

Pro označení pečení chleba nebo pečiva se ale používá výraz to bake. Jsou ale případy, kdy bake se používa i pro označení pečeného masa, drůbeže a ryb.

Podmínkou ale je, aby takové maso bylo něčím obalené (zpravidla těstem).

Tak například svíčková Welington, která se peče v těstě, není "roasted"ale "baked".

Podobě ryby, někdy nazývané "en croûte" neboli v těstě jsou "baked", stejně tak i obalované ryby nebo obalovaná drůbež pečená v troubě jsou rovněž "baked".

Roast se ale používá i v případě populárního amerického jídla Potroast, psáno jedním slovem, což je vlastně hovězí pečeně která se ale nepeče a která se po opečení dusí v troubě podobně jako česká svíčková (pečeně).

{id="peen"}

## Pečení

Pokud se týká výrazu pečení na českých jídelních lístcích, tak tam také musíte být pozorní protože mnoho autorů rozdíl mezi pečením nebo grilováním také nerozlišuje.

Například napsat, že něco je pečené na grilu je z odborného hlediska velice nepřesné. Buď je něco pečené a nebo je to grilované. Viz. grilování.

Rozdíl v názvech jednotlivých kuchařských technik buď neznají ani nekteré kuchařské školy a kuchařské instituty. Jeden z nich nebízel kurz grilování a pak na tam na grilu ty potraviny pekli.

