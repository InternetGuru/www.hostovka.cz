
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=347.html" data-og-image="/files/preview/clanky/zdobeni/general.jpg" data-og-type="article"}

{id="zdobeni" ctime="2008-07-06" author="Michael Klíma" short="Zdobení" mtime="2019-03-11"}

# Zdobení jídla

<!-- generated attribute kw by user_udpatekw.sh on 2019-03-11, do not edit -->

{kw="gastronomie"}

Ozdobě jídel se říká všelijak, ozdoba, garnýr, garnitůra, anglicky _garnish_, francouzsky _garniture_ apod. Ozdoby jsou výtvory [kuchařů studené kuchyně][1] (_garde manager_), kteří by neměli být zaměňováni se [stylisty jídla][2] (_food stylists_).

Některé ozdoby těchto kuchařů jsou doslova uměleckými výtvory. Dnes se s tím ještě setkáme při kuchařských soutěžích, banketech nebo studených bufetech. Při běžném stravování se na zdobení téměř zapomnělo.

V některých etnických kuchyních, jako například v kuchyni japonské nebo čínské, zdobení teplých jídel není obvyklé. Tato jídla jsou tak pestrá, že jsou ozdobou sami o sobě. Francoužští kuchaři si na vzhled a ozdobu jídel moc nepotrpí, protože tvrdí, že chuť jídla je to, co se hodnotí nejvíce.

Nicméně v české kuchyni jsou jídla teplé kuchyně (zejména [minutky][3]) zdobena, ale neříká se tomu ozdoba, ale [obloha][4].

 [1]: /garde_manager
 [2]: /food_styling
 [3]: /minutky
 [4]: /obloha
