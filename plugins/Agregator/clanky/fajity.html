<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=271.html" data-og-image="/files/preview/clanky/fajity/general.jpg" data-og-type="article">
  <h id="fajity" ctime="2008-01-13" author="Michael Klíma" short="Fajity" authorid="hostovka/michael_klima">Fajity</h>
  <!-- generated attribute kw by user_udpatekw.sh on 2019-03-13, do not edit -->
  <desc kw="jídla a jídelní lístky">Dnes je v Česku tolik mexických restaurací že mexická jídla nejsou již něco exotického, nicméně někteří lidé by do mexické restaruace nešli jen proto že se nechtějí kompromitovat tím, že by nevěděli jak některé mexické speciality jíst.</desc>
  <p>Jedním příkladem mohou být fajity.</p>
  <p>Pokud se fachýta podává jako skirt steak steak, tak se k ní dává vidlička a nůž, (pokud možno steakový), a pak se ta fachýta jí tak jako každý jiný steak.</p>
  <p>To ale není klasické pojídání fachýty. Puristé totiž dělají z pojídání fachýty úplný obřad, a ani ne tak doma, jako v restauraci, a proto to na mně dělá dojem, že se prostě jenom vytahují čemuž se v Americe říká to show off.</p>
  <p>Jestliže ale ani vy nechcete v restauraci vypadat jako gringo, tak potom, když si povzbudíte chuť pikantní salsou a kukuřičnými čipsy, které mají na stole, a douškem margarity, kterou vám mezitím donesli, si objednejte svoji fachýtu.</p>
  <p>Ve většině restaurací vám ji udělají podle vaší specifikace, buď krvavou (rare), růžovou (medium rare), nebo propečenou (well done).</p>
  <p>Příprava fachýty, pokud jste si ji neobjednali propečenou (což mimo jiné by bylo považováno za faut pas), trvá jen několik minut, tudíž dříve, než stačíte dopít druhou margaritu, by vám měli přinést vaši fachýtu (ještě se škvařící na litinové pánvi, na které ji v kuchyni grilovali).</p>
  <p>Ve speciální misce s poklopem, nebo zabalené ve fólii, případně v košíčku zvaném chicuhite vám podají teplé kukuřičné tortily.</p>
  <p>Pokud daný restaurant nemá salát bar, tak salsa, guacamole, a případně i jiné stolní omáčky, jsou již na stole, a tak vám již nic nestojí v cestě, abyste se do toho mohli dát.</p>
  <p>Mezi tím co se na pruhy nakrájená fajita a papričky ještě škvaří na pánvi, si na váš talíř z košíčku vyndáte jednu tortilu, aby jste si připravili wrapper, což bude váš "obal" na fachýtu.</p>
  <p>Tortily opět přikryjte, aby nevystydly. Tortilu pomažete tenkou vrstvou guacamole, posypete čerstvě sekaným koriandrem (cilantro), a navrch dáte 2 nebo 3 pruhy horké fachýty, a několik kousků papriky a cibule.</p>
  <p>Nakonec vše pokapejte salsou a případně tabaskem a tortilu sbalíte do podlouhlého wrapper podobně jako burrito.</p>
  <p>Takto připravená fachýta se pak jí rukou, ale musíte dbát na to, aby spodní část tortily byla dobře přehnutá, aby nám při jídle tudy netekla salsa a šťávy přímo na vaši božihodovu kravatu.</p>
  <section>
    <h id="fajity_fachyty">FAJITY (fachyty)</h>
    <desc>Teď se mně ale někdo hned zeptá co to ty fajity jsou.</desc>
    <p>Podle jedné pověsti, fajity vznikly v Americe ve státě Texas kde bohatí rančeři kusy masa, zvané skirt steak ze kterých se dnes fachýty připravují, vyhazovali nebo je mleli na hamburgry, protože řečeno, je považovali za méněcenné kusy dobytka.</p>
    <p>Mexičtí dělníci na farmách, kteří toto maso dostávali zadarmo, si ale toto maso, podobně jako i jiné steaky, grilovali na dřevě z mesquite kaktusů.</p>
    <p>Grilované steaky krájeli na dlouhé kousky a dávali si je do tortil a tak je jedli.</p>
    <p>Později se ale přišlo na to, že toto maso je podstatně lepší pakliže se marinuje v nějaké pikantní marinádě. Netrvalo tudíž dlouho a pojídání těchto steaků v tortilách se stalo obecnou praxí a fachýty byly na světě.</p>
    <p>Samozřejmě, že další otázka je co je skirt steak?</p>
    <p>Skirt steak je sval který leží mezi břichem a hrudím. Je to dlouhÝ, plochý kus masa který není doceněn lidmi kteří nevědí jak s ním zacházet, lépe řečeno jak ho upravit.</p>
  </section>
</body>