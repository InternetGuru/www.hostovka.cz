<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist"
  data-source="http://2017.hostovka.cz/clanek.php?clanek=50.html"
  data-image="/files/preview/clanky/chipsy/general.jpg"
  data-type="article">
  <h id="chipsy" ctime="2005-07-29"
    author="Michael Klíma"
    short="Chipsy"
    authorid="hostovka/michael_klima">Chipsy</h>
  <desc kw="jídla a jídelní lístky">Jako světová potravina se brambory ve spotřebě řadí jako druhé jen za rýží. Upravují se asi 900 různými způsoby a v různých formách ale zdá se, že jedna z nejpopulárnějších forem jsou smažené ve formě hranolků nebe lupínků.</desc>
  <p>České označení hranolků a čipsů je jasné a nemůže docházet k omylu, ale jako studenty Hostovky vás ale musím upozornit na to, že pod těmito názvy je nikde než v Česku nebo na Slovensku nedostanete.</p>
  <p>Francouzi mají pro některé úpravy brambor specifické názvy a tyto názvy byly po dlouhá léta na mezinárodních lístcích používány, ale o těch se v daném okamžiku nechci zmiňovat, protože některé upadají již v zapomenutí.</p>
  <section>
    <h id="bramborove_hranolky">Bramborové hranolky</h>
    <desc>Zda bramborové hranolky vynalezli Francouzi nebylo nikdy doloženo. Bramborovým hranolkům se francouzsky říká pomes-frittes, což v překladu znamená smažené brambory a pod tím názvem dostanete někdy jakékoliv smažené brambory.</desc>
    <h id="bramborove_lupinky">Bramborové lupínky</h>
    <desc>Bramborové lupínky Francouzi od nepaměti nazývají pommes chips, ale o jejich vynalezení se ucházejí i Američané kteří tvrdí, že bramborové lupínky byly vynalezeny v Americe v létě roku 1853.</desc>
    <p>V té době Američan George Crum byl zaměstnán jako chef v elegantním resortu na jezeře Moon Lake v Saratoga Sprinte ve státě New York. Bramborové hranolky tam byly připravovány typickým francouzským způsobem a říkalo se jim french fried potatoes, zkráceně French fries.</p>
    <p>Hosté resortu Moon Lake, mezi něž patřil Thomas Jefferson, si stěžovali, že ty hranolky připravované podle francouzského receptu dovezeného v roce 1700 z Francie Jeffersonem, jsou moc silné a jeden významný host ty hranolky vrátil. Chef Crum chtěl svému hostovi vyhovět a zároveň mu dát za vyučenou a tak vzal brambory, nakrájel je na velmi tenké plátky které usmažil v horkém oleji dozlatova a hostu je podal.</p>
    <p>Tomu hostovi tyto brambory nesmírně chutnaly a v této úpravě se staly velice populární a dokonce si získali jméno Saratoga Chips.</p>
    <p>Té popularity následně využilo několik firem které ale ten prefix Saratoga vynechali a začaly je prodávat jako potato chips, zkráceně "chips".</p>
    <p>Dnes se ale v Americe výraz chips stal synonymem i pro lupínky z kukuřičného těsta či z tortily.</p>
    <p>Tudíž jak vidíme tak "chips" může representovat více věcí (jako například chocolate chips), apod.</p>
    <p>Měli jsme tu na návštěvě jednu známou z Německa a ta pod pojmem chips rozuměla hranolky kterým, jak jsem se již zmínil se v Americe říká French Fries. Taktéž i v Anglii a v Belgii se pod názvem Fish and Chips rozumí smažené ryby (filé) a bramborové hranolky s tím rozdílem, že v Belgii k těm hranolkům dostanete majonézu a v Anglii ocet nebo kečup a ve Skotsku dokonce "brown sauce" což je hnědá omáčka.</p>
    <p>Tudíž jak vidíte, tak v cizině u některých třeba i zažitých výrazů musíme být opatrní, protože jsou v tom někdy rozdíly, ale naštěstí je tu teď HOSTOVKA kde si takové rozdíly můžeme objasnit.</p>
  </section>
</body>
