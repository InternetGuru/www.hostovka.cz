<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist"
  data-source="http://2017.hostovka.cz/clanek.php?clanek=60.html"
  data-og-image="/files/preview/clanky/careme/general.jpg"
  data-og-type="article">
  <h id="careme" ctime="2005-08-07"
    author="Michael Klíma"
    short="Carême"
    authorid="hostovka/michael_klima">Carême</h>
  <desc kw="kdo-kdy-kde">Carême mimo toho, že byl vynikající kuchař, byl nejspíše prvý food stylist na světě.</desc>
  <p>Svá díla podpisoval Antoine Carême, ale jeho plné jméno bylo Marie-Antoine Carême. Narodil se v Paříži 8. června 1784(+1833). Tomuto velkému kuchaři, spisovateli nesčetných knih a učiteli vděčíme za úplnou reformu kuchyně.</p>
  <p>Byl to právě Carême kdo zavedl systém do tehdejší francouzské kuchyně, popsaný v jeho knize L'Art de la Cuisine Française.</p>
  <p>Zavedl do kuchyní hygienu a kuchaře pozvedl z "otroctví" na stupeň umělců. Tento umělec, spisovatel, a nesmírně nadaný kuchař, jeden z největších inovátorů kuchyně, uvedl francouzskou gastronomii do devatenáctého století a získal francouzskému kuchařskému umění prvenství po celé Evropě. Carêmův otec který zplodil dvacet pět dětí, se musel snažit je dostat z domu co nejrychleji. Marie-Antoine nebyl výjimkou a tak ve věku osmi let byl vyhoštěn z domu a musel pracovat jako pomocník v kuchyni a myč nádobí. Nicméně tento někdejší myč nádobí později připravoval jídla pro mnohou korunovanou evropskou hlavu.</p>
  <p>Carêmův první zaměstnavatel byl slavný cukrář Bailly pro kterého Carême vytvořil velké, v té době v celé Paříži populární cukrářské kreace zvané pièces montées.</p>
  <p>Carêmovy umělecké výtvory byly dělány z různých těst, konzervovaného ovoce, krémů, a šerbetů.</p>
  <p>Během práce pro Baillyho se naučil číst a dá se říci, že četl vše co se mu dostalo do ruky.</p>
  <p>Carême byl pro mě již od útlého mládí modelem v tom smyslu, že podobně jako já nesouhlasil se vším co četl a rozhodl se, že jednoho dne napíše knihu popisující francouzskou kuchyni podle jeho představ. Někteří lidé věří, že jaako velkému egoistovi se mu to podařilo díky darům od Boha, ale já jsem přesvědčen že z větší míry to bylo díky jeho neskonalé houževnatosti a snaze o perfektnost.</p>
  <p>Carême byl první kdo omezil dosud obrovská menu pouze na polévku, pečeni se zeleninou, pošírovanou rybu, pečenou drůbež, salát, zákusky a dezert. Carême byl první kdo zjednodušování jídelních lístků začal, ale byl to jeho velký obdivovatel Escoffier, kdo koncem devatenáctého století přivedl tato zkrácené jídelní lístky k praktickému použití. Carêmovo jméno žije v knihách které napsal a v mimořádných jídlech které vytvořil. Je uznáván jako největší kuchař všech dob a zároveň také jeden z nejvznětlivějších. Ale když králové a princové a věhlasní státníci byli ochotni bojovat za to aby si Carêma ve své kuchyni udrželi, tak komu záleželo na jeho vznětlivosti. Když umíral, tak se údajně posadil na posteli a zakřičel: "Zamíchejte s tím kastrolem!"</p>
</body>
