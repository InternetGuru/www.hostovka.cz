<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist"
  data-source="http://2017.hostovka.cz/clanek.php?clanek=574.html"
  data-og-image="/files/preview/clanky/administrativni_pracovnik/general.jpg"
  data-og-type="article">
  <h id="administrativni_pracovnik" ctime="2011-08-15"
    author="Michael Klíma"
    short="Administrativní pracovník"
    authorid="hostovka/michael_klima">Administrativní pracovník</h>
  <desc kw="pohostinství">U většiny funkci pracovníků v pohostinství se nepřepokládají administrativní schopnosti, nicméně dnes je jen velmi málo funkcí, kde by administrativa neměla svoji důležitost. Historicky je známo, že jen velmi málo, třeba i slavných kuchařů, je schopno své recepty a techniky vaření popsat, tudíž většině těchto kuchařů to ještě dnes někdo píše.</desc>
  <p>Není to ale jen psaní receptů, nebo kuchařských knížek, ale i jiné administrativní práce jako je psaní jídelních lístků, tvorba kalkulací a mnoho dalších administrativních úkolů které by měl každý šéf kuchař nebo executive chef zvládat, nemluvě o práci na počítači, což ta starší generace vůbec nezvládá.</p>
  <p>V mnoha případech se to řeší tak že jejich administrativními povinnostmi je pověřen k tomu určený administrativní pracovník (sekretář, či sekretářka). Úkolem administrativního pracovníka je zajišťování širokého rozsahu pomocných kancelářských činností jako je přepisování textů - vkládání dat do počítače prostřednictvím databázových či tabulkových editorů nebo různých účelově vytvořených programů - evidence došlé a odeslané pošty - vyřizování korespondence vedoucího a dalších pracovníků (popř. i cizojazyčné) včetně balíků a jejich příprava pro expedici - zakládání korespondence a dalších důležitých písemností, předpisů vyhlášek, zákonů a nařízení a vyhledávání v nich v případě pořizování záznamů z porad a jednání včetně přípravy potřebných podkladů a informací - zajišťování administrativní agendy a vedení evidence úkolů příslušného organizačního útvaru a sledování termínů jejich plnění - organizování návštěv, porad a seminářů včetně např. vaření a podávání kávy či dalšího občerstvení - plnění operativních úkolů (např. ubytování, jízdenky, obstarávání časopisů, donesení oběda, apod.). </p>
  <p>Předpokladem pro úspěšný výkon povolání jsou administrativní dovednosti - rychlé psaní na klávesnici, ovládání výpočetní techniky, zejména využívání textových editorů, znalost pravidel pravopisu i pravidel pro úpravy korespondence a pro poštovní styk. Dále pak soustředěnost, dobrá paměť, trpělivost, spolehlivost, přesnost. Nejbližším nadřízeným pracovníkem je zpravidla ředitel nebo vedoucí gastronomického provozu. Výše uvedené povinnosti by měly být zakotveny v příslušných manuálech a každý administrativní pracovník všech větších provozů by měl být certifikován.</p>
</body>
