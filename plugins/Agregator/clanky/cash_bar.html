<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist"
  data-source="http://2017.hostovka.cz/clanek.php?clanek=350.html"
  data-og-image="/files/preview/clanky/cash_bar/general.jpg"
  data-og-type="article">
  <h id="cash_bar" ctime="2008-07-16"
    author="Michael Klíma"
    short="Cash Bar"
    authorid="hostovka/michael_klima">Cash Bar</h>
  <desc kw="co-kdy-kde">Co to je cash bar, "open bar", "HOST BAR" nebo "NO HOST BAR", studenti našich hotelových škol vědí, protože se to na těch školách určitě vyučuje, ale někdo by mně musel přesvědčit o opaku když řeknu, že většina běžných návštěvníku našich hotelů a restaurací to neví.</desc>
  <p>Vy ale nejste běžní návštěvníci hotelů a restauací, ale studenti "Hostovky" a tak byste o těchto výrazech měli něco vědět už jenom proto, abyste věděli co Vám za Vaše peníze patří.</p>
  <p>Cash bar v přesném překladu znamená "bar za hotové". Je to výraz se kterým se setkáte v pohostinství a v cateringu v anglicky mluvících zemích, zejména v Americe.</p>
  <p>Cash bar je v zásadě opak výrazu "open bar" nebo "host bar", což býval v Americe veliký tahák neboli "buzz word", a jako studenti "Hostovky" byste význam těchto výrazů měli znát, abyste se eventuálně jako hosté nedostali do trapné situace a nebo jako hostitelé případně do rozporu se zákonem.</p>
  <p>V Americe, jak asi víte, soudí každý každého při sebemenší příležitosti a v případě že se někdo při nějaké společenské funkci opije a způsobí nějakou škodu nebo neštěstí, tak zodpovědnost nese ten kdo ho do takového stavu přivedl.</p>
  <p>No, a při "open bar" je jasné, že zodpovědnost nese hostitel, zvaný "host", a proto se s open bar v Americe již tak často nesetkáte.</p>
  <p>Tudíž cash bar, znamená, že si každý musí ten svůj jed koupit za své, a tím pádem těch opilců je podstatně méně.</p>
</body>
