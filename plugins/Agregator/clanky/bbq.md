
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=435.html" data-image="/files/preview/clanky/bbq/general.jpg" data-type="article"}

{id="bbq" ctime="2009-05-10" author="Michael Klíma" short="BBQ" mtime="2019-08-19"}

# Barbecue

{kw="restaurace a servis, grilování, maso, Amerika, Francie"}

_Barbecue {xml:lang="en"}_ je vlastně grilování masa, které se potírá speciální omáčkou. _Barbecue {xml:lang="en"}_ se dělí na suché brazilské _barbecue {xml:lang="en"}_ a americké _barbecue {xml:lang="en"}_.

{id="historie_barbecue"}

## Historie barbecue

V Americe se původně výraz _barbecue {xml:lang="en"}_ (zkrácený na _BBQ {xml:lang="en"}_) používal jenom pro označení úpravy celých prasat, telat, ovcí nebo i jiných velkých kusů masa na rožni nebo na roštu nad plamenem. Palivem bylo dřevěné uhlí nebo hikorové dřevo.

{class="example"}

Celá zvířata byla napichována na rožeň od vousů (francouzsky _barbe {xml:lang="fr"}_) až po ocas (francouzsky _que {xml:lang="fr"}_). Z těchto dvou francouzských slov pak vznikl výraz _barbecue {xml:lang="en"}_.

Do Ameriky tuto metodu zavedli francouzští lovci. Odtud se rychle rozšířila i do sousedních zemí. Dnes je tento výraz používán téměř po celém světě.

{id="sprvn_grilovn"}

## Správné grilování

Při americkém způsobu _barbecue {xml:lang="en"}_ se maso griluje buď venku nebo v kuchyni na rožni, na grilu pod salamandrem nebo i v troubě. Maso se potírá marinádou nebo omáčkou označovanou prostě jako _barbecue {xml:lang="en"}_ omáčka.

_Barbecue {xml:lang="en"}_ omáček existuje nekonečná řada. Obsahují různé druhy koření podle místní preference. Obvykle v sobě mají kečup a chilli omáčku a jen velmi zřídka obsahuje cibuli nebo česnek.

Zdrojem tepla při grilování může být dřevěné uhlí, zemní plyn nebo propan butan. Potraviny jsou grilovány na roštu, na rožni nebo v grilovacích kleštích, které musí být naprosto čisté.

Během grilování se do potravin nepíchá. Na _barbecue {xml:lang="en"}_ se grilování změní v okamžiku, kdy potravinu začneme potírat _barbecue {xml:lang="en"}_ omáčkou. Některé potraviny jsou v této omáčce [marinovány][1] také krátce před tepelnou úpravou.

 [1]: /tenderizovani#marinovani

