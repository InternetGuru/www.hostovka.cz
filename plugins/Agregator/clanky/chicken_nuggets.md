
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=170.html" data-og-image="/files/preview/clanky/chicken_nuggets/general.jpg" data-og-type="article"}

{id="chicken\_nuggets" ctime="2006-08-28" author="Michael Klíma" short="Chicken nuggets" authorid="hostovka/michael\_klima"}

# Chicken nuggets

{kw="jídla a jídelní lístky"}

Podle jedné verze Chairmen McDonaldu Fred Turner v roce 1979 kontaktoval jednoho jejich dodavatele s tím, že by chtěl mít nějaké nějaké kuřecí jídlo (finger food) velikosti palce a jestli něco takového mu může dodat. Na základě toho byly údajně Chicken nuggets vynalezeny.

Nicméně podle verze mého dobrého přítele René Arenda, šéfkuchaře největšího řetězce restaurací rychlého občerstvení, kterému jsem to jeho místo vždycky záviděl, to s jejich vynálezem bylo trochu jinak.

{class="figure"}

![René Arend a M. Klima na McDonald universite v Dearfield, Illinois][1] 
:   René Arend a M. Klima na McDonald universite v Dearfield, Illinois

Chicken nuggets jsou něco tak jednoduchého, že mě až udivuje, že jsem je nevynalezl já.

Toto ale nakonec přiznává i René, který jak mi tajně sdělil, ty nugety asi v roce 1981 vynalezl on a to během několika vteřin.

{class="figure"}

![Chicken nuggets][2] 
:   Chicken nuggets

Bude vás ale asi zajímat, že jejich uvedení na jídelní lísky McDonaldu trvalo téměř dva roky, až do roku 1983 a cena tohoto procesu šla do milionů dolarů. What a country!

V těch milionech je ale započteno i 100 dolarů, které jsem dostal já, za to, že jsem se jeden den zúčastnil jejich laboratorní ochutnávky, takže Renému věřím, že to tak bylo.

Těchto ochutnávek probíhalo více. Většinou 10 pozvaných "hodnotitelů" kteří sedí v individuálních kójích hodnotí několik verzí nuggetů. 

Parametrů které se sledují je několik a přesně si je nepamatuji, ale byla to:

  * První dojem,
  * velikost kousků,
  * konsistence a chuť masa,
  * chuť a konsistence obalu,
  * chuť, barva, konsistence a vhodnost dipů (omáček do kterých se nugety namáčí),
  * hmotnost porce.
  * a ještě několik bodů.

Jejich posudky vyhodnotí další tým hodnotitelů a podle výsledků se dělají další a další testy.

Tyto testy se pak dělají v různých státech Ameriky kdy se hodnotí jednak to samé, ale v neposlední řadě se hodnotí navrhovaná cena, která může být v každém státě jiná.

Od Reného jsem se ale dozvěděl že tomu všemu předcházel výběr vhodného druhu (stáří) kuřat, způsob krájení a velikost kousků, druh vhodného koření (které může být v různých státech jiné), vhodná mouka, vejce a strouhanka, a několik dalších ingredienci které vám tady ani nebudu popisovat.

Potom následoval zdlouhavý výběr správného druhu fritovacího oleje, správné fritézy, a téměř nekonečné testy vhodné teploty a délky smažení.

Nejsou to ale jen testy hotových nugetů. Těm totiž předchází volba správné velikosti balení a velikost kousků a hlavně správná volba "dipping sauces" neboli omáček do kterých se ty nugety namáčí.

Nugety původně byly malé kousky jemně sekaného kuřecího masa které bylo drženo pohromadě fosfátovými solemi. Kousky, obalené speciálním těstíčkem, byly lehce usmaženy, jen aby se těstíčko přichytilo, a byly hned individuálně (IQF) zmraženy, zabaleny do krabic a rozeslány na jednotlivé prodejny.

Na prodejnách se pak nugety usmažili na požadovanou vnitřní teplotu a prodávaly.

V listopadu 2003, McDonald's změnil recepturu v tom, že místo tradičního tmavého a bílého masa začal používat jen bílé maso, což bylo silně podporováno reklamou podle které se podstatně zlepšila chuť a kvalita nugetů.

McDonald's udává, že používají jen mechanicky získávané maso z prsou kuřete a že malé množství kůže je na něm ponecháno pro zachování šťavnatost a zlepšení chuťi.

V Česku údajně jsou lidé kterým výrobky McDonald's nechutnají nebo jim nedůvěřuji.

Oproti tomu v Detritu, v oblasti se silnou muslimskou populací, začal McDonald's prodávat nugety v krabicích označených jako "halal", což je něco podobného jako jídla označená "kocher".

Toto přilákalo mnoho muslimů z tak dalekého okolí jako je Severni Karolina a Nový York.

Islámské náboženství, podobně jako židovské, mimo plodů moře nedovoluje konzumaci ani masa zvířat která nebyla zabita muslimským řezníkem způsobem "zabiha".

S narůstající populaci muslimů není dnes v Americe již žádný problém nalézt řezníka který prodává halal maso, ale restaurací které by z takového masa vařily je stále ještě málo a proto velmi málo muslimů chodí do restaurací a dávají přednost domácí kuchyni.

Tudíž tyto nové halal McNugety dávají muslimům příležitost ochutnat něco co není jen dalším "fast food", ale jídlo které mohou jíst společně se svými ne-muslimskými sousedy.

 [1]: http://2017.hostovka.cz/soubor/28-8-06-1.JPG
 [2]: http://2017.hostovka.cz/soubor/28-8-06-2.JPG

