
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=170.html" data-og-image="/files/preview/clanky/chicken_nuggets/general.jpg" data-og-type="article"}

{id="chicken\_nuggets" ctime="2006-08-28" author="Michael Klíma" short="Chicken nuggets" authorid="hostovka/michael\_klima"}

# Kuřecí nugety &ndash; chicken nuggets

{kw="jídla a jídelní lístky"}

//desc
Nugety byly původně malé kousky jemně sekaného kuřecího masa které bylo drženo pohromadě fosfátovými solemi. Kousky, obalené speciálním těstíčkem, byly lehce usmaženy, jen aby se těstíčko přichytilo, a byly hned individuálně zmraženy ([IQF][3]). Dále byly zabaleny do krabic a rozeslány na jednotlivé prodejny. Na prodejnách se pak nugety usmažily na požadovanou vnitřní teplotu a prodávaly.

// zmena receptury, maso
V listopadu 2003, McDonald změnil recepturu z tradičního tmavého a bílého masa na pouze bílé maso. To bylo silně podporováno reklamou, podle které se podstatně zlepšila chuť a kvalita nugetů. McDonald udává, že používají jen mechanicky získané maso z prsou kuřete s malým množstvím kůže pro zachování šťavnatosti a zlepšení chuťi.

{class="figure"}

![René Arend a M. Klima na McDonald universite v Dearfield, Illinois][1] 
:   René Arend (šéfkuchař největšího řetězce restaurací rychlého občerstvení) a M. Klíma na McDonald univerzitě v Dearfield, Illinois

<!-- TODO {id, short} -->

## Zrození ideálních nuget

// oficiální vynález
Kuřecí nugety byly oficiálně vynalezeny na základě poptávky předsedy McDonaldu Fred Turner v roce 1979. Ten údajně kontaktoval jejich dodavatele s tím, že by chtěl vytvořit kuřecí jídlo o velikosti palce (finger food).

// pravda
Podle verze mého dobrého přítele René Arenda, to nicméně s jejich vynálezem bylo trochu jinak. René mi tajně sdělil, že nugety v roce 1981 vynalezl on a to během několika vteřin. Kuřecí nugety jsou něco tak jednoduchého, že mě až udivuje, že jsem je nevynalezl já.

// cas a cena za vytvoreni
Bude vás jistě zajímat, že uvedení nuget na jídelní lísky McDonaldu trvalo téměř dva roky, až do roku 1983. Cena tohoto procesu šla do milionů dolarů &ndash; what a country!

// uvod podkapitoly
V těch milionech je započteno i 100 dolarů, které jsem dostal za to, že jsem se jeden den zúčastnil jejich laboratorní ochutnávky. Takže Renému věřím, že to tak bylo.

<!-- TODO {id, short} -->

### Ochutnávky a testování

<!-- TODO desc -->

// ochutnavky, parametry
Ochutnávek probíhalo více. Většinou deset pozvaných „hodnotitelů“, sedících v individuálních kójích, posuzují několik verzí nugetů. Přesně si nepamatuji všechny sledované parametry, ale jsou to například:

  * první dojem,
  * velikost kousků,
  * konsistence a chuť masa,
  * chuť a konsistence obalu,
  * chuť, barva, konsistence a vhodnost dipů (omáček do kterých se nugety namáčí),
  * hmotnost porce a další.

// dalsi testy na zaklade ochutnavek
Jejich posudky následně vyhodnotí další tým hodnotitelů a podle výsledků se dělají další a další testy. Tyto testy se pak také provádí v různých státech Ameriky kdy se hodnotí jednak to samé, plus navrhovaná cena, která může být v každém státě jiná.

<!-- TODO {id, short} -->

### Vytvoření postupu a výběr ingrediencí

<!-- TODO desc -->

// vyber zakladnich ingredienci a postupu
Od Reného jsem se dozvěděl, že testům předcházel výběr vhodného druhu a stáří kuřat, způsob krájení a velikost kousků, druh vhodného koření (které může být v různých státech jiné), vhodná mouka, vejce a strouhanka, a několik dalších ingredienci které vám tady ani nebudu popisovat.

// vyber smazeni, a dalsi
Potom následoval zdlouhavý výběr správného druhu fritovacího oleje, fritézy, a téměř nekonečné testy vhodné teploty a délky smažení. Dále se také vybíraly velikosti balení a velikost kousků. Důležitá byla také správná volba „dipping sauces“ neboli omáček do kterých se nugety namáčí.

<!-- TODO {id, short} -->

## Kuřecí nugety halal

// desc
V Česku jsou údajně lidé, kterým výrobky McDonald nechutnají nebo jim nedůvěřuji. Oproti tomu v Detroitu, v oblasti se silnou muslimskou populací, začal McDonald prodávat nugety v krabicích označených jako „halal“. Označení halal je něco podobného jako jídla označená „kocher“. To do Detroitu přilákalo mnoho muslimů z tak dalekého okolí jako je Severní Karolína a Nový York.

// muslimove vs maso
Islámské náboženství, podobně jako židovské, nedovoluje mimo plodů moře konzumaci masa zvířat která nebyla zabita způsobem „zabiha“. S narůstající populaci muslimů není dnes v Americe již žádný problém nalézt řezníka který prodává halal maso. Restaurací, které by z takového masa vařily, je ale stále ještě málo a proto velmi málo muslimů chodí do restaurací a dávají přednost domácí kuchyni.

// zaver
Tyto nové halal McNugety dávají tudíž muslimům příležitost ochutnat něco co není jen dalším rychlým občerstvením, ale jídlo které mohou jíst společně se svými ne-muslimskými sousedy.

 [1]: http://2017.hostovka.cz/soubor/28-8-06-1.JPG
 [2]: http://2017.hostovka.cz/soubor/28-8-06-2.JPG
 [3]: https://en.wikipedia.org/wiki/Individual_Quick_Freezing
