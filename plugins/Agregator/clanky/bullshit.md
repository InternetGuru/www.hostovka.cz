
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=285.html" data-image="/files/preview/clanky/bullshit/general.jpg" data-type="article"}

{ctime="2008-01-05" mtime="2008-02-14" id="bullshit" author="Michael Klíma" short="Bullshit" authorid="hostovka/michael_klima"}

# Bullshit a špatná mluva

<!-- generated attribute kw by user_udpatekw.sh on 2019-03-13, do not edit -->

{kw="co-kdy-kde"}

BS je zkratka anglického výrazu _bullshit {xml:lang="en"}_, což je v Americe považováno za _foul language {xml:lang="en"}_ nebo také  neboli za špatnou mluvu. Ale setkáte se s ním téměř denně a to ve všech společenských vrstvách.

V přesném překladu je to býčí hovno. Ale jak asi víte ani samotný výraz _shit {xml:lang="en"}_ (neboli hovno) se na plnou hubu nepoužívá. Hovno totiž smrdí vždycky (což psal již Jaroslav Vrchlický) a já vám z praxe mohu říci, že na velikosti nezáleží. Proto dobře vychovaný Američan nebo pokrytec nejvýše řekne _“Sh…” {xml:lang="en"}_, nebo _“Shoot…” {xml:lang="en"}_, ale věřte mi, že pokaždé má namysli ten _shit {xml:lang="en"}_ nebo _bullshit {xml:lang="en"}_.

Ve stejném smyslu se používá i výraz _horse shit {xml:lang="en"}_, což je koňské hovno, ale _bullshit {xml:lang="en"}_ je běžnější. Osobně někdy ten výraz BS nepoužívám a používám spíše moji diplomacii. V kanceláři mám totiž vyvěšený takový srozumitelný piktogram, na který v případě potřeby jen ukáži, a každý ví co chci říci. A když to někdo nepochopí a pořád mele svou, tak mu řeknu: „Prosím pokračujte, já jsem sice také bulšitář, ale rád se přiučím od profesionála“.

Toto je jako obyčejně jen tak pro pobavení, ale v kapitole o přijímacím pohovoru si o tom BS musíme říci něco více. Vsadím se ale, že při státních zkouškách z angličtiny vám otázku co to je B.S. nikdo nedá.

## Významy a nuance

BS má několik významů s jemnými nuancemi. Ve většině případů ten výraz poukazuje na zavádějící, nepřesná, vylhaná nebo falešná prohlášení, kterým se také dá říci hovadiny, voloviny, kraviny či srajdy.

V Americe se tomu říká _bullshitting {xml:lang="en"}_. V Česku asi ne, ale v Americe ten pojem používají hlavně politici a někteří náboženští kazatelé, z nichž někteří těm „bulšitům“, co káží, dokonce sami věří.

Opakovaná lež se totiž stává pravdu a proto se _bulshitting {xml:lang="en"}_ také velmi často používá při opakovaných reklamách a při marketingu či propagaci. V takovém případě se těm marketingovým „bulšitářům“ říká _bulshit artists {xml:lang="en"}_ a za ty „bulšity“ jsou dokonce velmi dobře placeni.

V Česku ten _bullshitting {xml:lang="en"}_ používají i někteří promotoři, komedianti a konzultanti. Přestože tvrdí, že mluví plynně anglicky, pravý význam tohoto výrazu ale neznají. Promotoři například ten bullshitting používají i ve svých životopisech, kterým některé lidi chtějí omráčit. To je nepředstavitelná [chucpa][1], a na takové případy musíte být připraveni.

Níže v tomto manuálu jsou v jedné kapitole popsány techniky, jak číst žádost o zaměstnání a případné CV a hlavně jak rozeznat pravdu od BS.

V další kapitole pak je popis toho na co se při přijímacím pohovoru musíte zaměřit a věřte mi, že to nejsou žádné BS.

## Důležitost zakázaných slovíček

Pro dokonalé porozumění každého cizího jazyka musíte znát i význam těch „zakázaných“ slov. V Americe se jim obecně říká _four letter words {xml:lang="en"}_, neboli slova o čtyřech písmenech. Některá z nich mají pět i více písmen a některá, jako například BS, se dají vyjádřit i zkratkou.

Již jsem se někde zmínil, že přestože jsem měl nějakou _Kinderstube {xml:lang="de"}_ (česky výchovu), tak první kniha, kterou jsem si po příchodu do Ameriky koupil, byla Kompletní kniha etikety od Amy Vanderbilt, abych náhodou neudělal nějaké faux pas.

Nicméně jsem si někdy připadal velice trapně, když jsem použil některý výraz nevhodně, nebo když jsem některým těm _four letter words {xml:lang="en"}_ nerozuměl. Proto hned druhá kniha, kterou jse si v Americe koupil, byl slovník _Four letter words {xml:lang="en"}_. Tam byla slova, která sice v žádném školním slovníku nenajdete, ale bez kterých se neobejdete.

 [1]: chucpa
