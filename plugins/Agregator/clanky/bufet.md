
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=294.html" data-image="/files/preview/clanky/bufet/general.jpg" data-type="article"}

{ctime="2008-03-04" mtime="2020-01-05" id="bufet" author="Michael Klíma" short="Bufet"}

# Restaurace se samoobslužným bufetem

{kw="gastronomie"}

Způsob podávání jídel formou bufetu byl v Česku až do Sametové revoluce zcela neznámý. To bylo z více důvodů. V Česku ustálený název _all you can eat {xml:lang="en"}_ znamená „co dokážete sníst“. To samo o sobě nebylo něco, co by ten socialismus byl schopen zabezpečit.

Na téma [samoobslužné restaurace][1] jsem již jeden příspěvek napsal, ale zřejmě jsem nenapsal dost, a tak zde přidávám ještě několik slov. Jde o způsob nabídky jídel v restauracích, který vznikl v Americe, v zemi hojnosti, ale ne z nějakých charitativních důvodů, protože tak hodní američtí restauratéři zase nejsou.

Koncept _all you can eat {xml:lang="en"}_ je snaha dát sice hostům za jejich peníze co jim patří, ale při tom aby tomu restauratérovi zůstal zasloužený zisk. Dá se říci, aby se vlk nažral a koza zůstala celá. A to je veliké umění.

Historii vzniku tohoto způsobu nabídky a její ekonomické výhody či nevýhody vám zde popisovat nebudu, protože Hostovka není nějaká škola vaření či managementu pohostinských podniků. Na tento způsob nabídky se ale musíme dívat z dvojího pohledu a sice z pohledu provozovatele a z pohledu hosta.

## Pohled restauratéra a hosta

Z pohledu restauratéra je to totiž v psychologii nabídky a prodeje, v dokonalé znalosti kalkulací a organizaci, neboli v celkovém know how což ale se v Česku určitě učí na těch našich nesčetných oborných či hotelových školách.

V pohostinství se totiž peníze nevydělávají až při prodeji, ale již při nákupu. A v tom je také tajemství v tom že některé all you can eat jsou profitabilní a druhé prodělkové.

Z pohledu hosta nám stačí vědět, že tato forma nabídky má totiž několik forem. Jednak je to u nás již známá forma bufetovým způsobem, kdy snahou provozovatele je nabídnout co možná největší výběr jídel a případně i nápojů, protože pokud ví co dělá (a za předpokladu, že má potřebný počet hostů) může tato forma být i rentabilní.

## Alternativní obchodní modely

Další forma, která v Česku není ještě tak známá je _all you can eat family style {xml:lang="en"}_. Zde se určitý druh jídel přináší ke stolu na mísách, ze kterých si hosté berou neomezené množství jídla podle chuti.

Mimoto existuje ještě několik forem pro které, jak někteří čeští odborníci říkají „české pohostinství ještě nedorostlo“, a tak vám je podrobně popisovat nebudu. Spočívají např. v tom, že některá potravina se způsobem _all you can eat {xml:lang="en"}_, vedle jídel na jídelním lístku nabízí v určitý den za zvýhodněnou cenu. Jedná se například o drůbež (zpravidla kuřata nebo krůty) nebo ryby, případně plody moře.

To má z pohledu restauratéra také svá specifika. Vám jako studentům Hostovky mohu jen říci, že až tedy to české pohostinství k tomu doroste, že je to velice výhodné pro každého, kdo nabízenou potravinu má rád.

 [1]: samoobsluzna_restaurace
