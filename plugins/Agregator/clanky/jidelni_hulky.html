<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist"
  data-source="http://2017.hostovka.cz/clanek.php?clanek=324.html"
  data-og-image="/files/preview/clanky/jidelni_hulky/general.jpg"
  data-og-type="article">
  <h id="jidelni_hulky" ctime="2008-05-17"
    author="Michael Klíma"
    short="Jídelní hůlky"
    authorid="hostovka/michael_klima">Jídelní hůlky</h>
  <desc kw="gastronomie">Používání jídelních hůlek bylo vyvinuto asi před 5000 lety v Číně. Nejspíše v době kdy se jídlo vařilo ve velkých hrncích nebo kotlích, a nedočkavci si zřejmě ulomili větvičku kterou si jídlo z kotle vybírali, a později přišli na to, že dvěma větvičkami to jde pohodlněji a tak vznikly jídelní hůlky.</desc>
  <p>Kolem 400 let před naším letopočtem s přibývající populací, zmenšováním životního prostoru a nedostatek paliva, přiměl lidi krájet potraviny na malé kousky tak aby se uvařily rychleji a ušetřila se energie.</p>
  <p>Jídelní hůlky jsou hlavním jídelním náčiním v mnoha asijských kulturách ale jejich popularita se rozšířila po celém světě.</p>
  <p>Konec hůlek je zásadně větší, hranatý (čtverhranný), zatím co spodní konec je tenčí a buď kulatý (čínské hůlky) nebo špičatý (japonské hůlky). Čínské hůlky jsou zpravidla delší než japonské.</p>
  <p>Jídelní hůlky, jak název napovídá, jsou určeny k jídlu, nicméně ženy je používají jako dekorativní sponky do vlasů, což je možná proto,aby je měly stále při ruce.</p>
  <p>V čínské kultuře stolování hrají jídelní hůlky velice důležitou roli. Čínsky se nazývají "Kuaizi" a ve staročínštině "Zhu". Číňané používají hůlky jako nejdůležitější jídelní příbor již po více než 3.000 let.</p>
  <p>Hůlky se dělaly z různých materiálů ale nejčastěji z bambusu který byl jednak nejlacinější, snadno se dá štípat, odolává vysokým teplotám a nemá znatelnou vůni nebo chuť. Cedrové, sandálové, týkové nebo borovicové dřevo, a kosti byly také běžně používány. Avšak bohatí lidé měli často hůlky z drahých materiálů jako je stříbro, slonovina, neufrit nebo zlato. Ve skutečnosti, v dynastických dobách, se věřilo, že stříbrné hůlky zčernají při styku s otráveným jídlem. Dnes se ale ví, že stříbro nereaguje na arsén nebo cyankáli, ale ví se také, že stříbro může změnit barvu při styku se zkaženými vejci, cibulí nebo česnekem.</p>
  <p>Japonci dělali své hůlky většinou ze dřeva. Počátkem 17 století se začaly dělat hůlky lakované, čímž byly kluzké, ale použivatelné. Japonci byli také první kdo v roce 1878 vynalezl hůlky na jedno použití (wari-bashi).</p>
  <p>Japonské zásady při jídle hůlkami:</p>
  <ul>
    <li>Držte hůlky spíše na jejich konci než uprostřed nebo v jejich dolní třetině.</li>
    <li>Když hůlky nepoužíváte, položte je před sebe špičkami směřujícími doleva.</li>
    <li>Hůlkami nepíchejte do jídla, obzvláště ne do rýže. Jenom při pohřbech se hůlky zapíchávají do rýže a dávají tak na oltář.</li>
    <li>Nepodávejte vašimi hůlkami jídlo na hůlky někoho jiného. Jenom při pohřbech se takto kosti spáleného těla takto podávají od jednoho pozůstalého k druhému.</li>
    <li>Nenabodávejte jídlo na hůlky.</li>
    <li>Neukazujte hůlkami na nic nebo na někoho.</li>
    <li>Nepohybujte příliš hůlkami kolem sebe, a ani si s nimi nehrajte.</li>
    <li>Nepohybujte pomocí hůlek miskami nebo talíři.</li>
    <li>K rozdělení větších kousků masa musíte použít většího tlaku na hůlky, což ale vyžaduje již určitou praxi.</li>
    <li>V případě, že jste vaše hůlky měli již v ústech, k podání jídal ze společné mísy použijte druhý konec hůlek.</li>
    <li>Jídelní hůlky můžeme chápat jako pinzetu, přičemž u hůlek jsou dvě části. Jedna která je pevná, a druhá která se pohybuje.</li>
  </ul>
  <p>1. Tento obrázek znázorňuje vlastně uložení druhé hůlky která je založena mezi palec a špičku druhého a třetího prstu a která se pohybuje jako páka.</p>
  <p>2. První hůlka by měla být již založena hluboko mezi palec, tak že se její spodní část opírá o špičku prsteníku a ta druhá taj jak je znázorněno.</p>
  <p>3. Hůlkami pak si bereme kousky jídel ze společných mís a dáváme si je navrch rýže kterou máme v individuální rýžové misce což po krátké tréninku je velice jednoduché.</p>
  <p>4. Větší kousky jsou sice poněkud obtížnější, ale dá se to také zvládnout.</p>
  <p>Pokud hůlky nepoužíváme, pokládáme je před sebe na tak zvané chopsticks rest, což jsou jakési podložky (kobylky) na kterých hůlky leží tak aby se nepotřísnil ubrus.</p>
  <p>Kobylky pro odkládání použitých hůlek se vyrábí v několika formách, většinou z laciných materiálů protože v restauracích si je hosté rádi berou jako suvenýr.</p>
  <p>V domácnostech mohou být ale i stříbrné.</p>
  <p>Proč vám to ale tady píši. Jídelní hůlky se používají v Číně, Japonsku, Korei, ve Vietnamu a na Taiwanu kde vám v restauracích velice ochotně podají normální jídelní příbory, ale pokud ale chcete jakékoliv orientální jídlo opravdu vychutnat, tak se naučte hůlky používat.</p>
</body>
