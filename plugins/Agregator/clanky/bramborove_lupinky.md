
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=220.html" data-og-image="/files/preview/clanky/bramborove_lupinky/general.jpg" data-og-type="article"}

{id="bramborove\_lupinky" ctime="2007-03-19" author="Michael Klíma" short="Bramborové lupínky" authorid="hostovka/michael\_klima"}

# Bramborové lupínky

<!-- generated attribute kw by user_udpatekw.sh on 2019-03-11, do not edit -->

{kw="jídla a jídelní lístky"}

Bramborové lupínky jsou populární po celém světě, ale málo lidí ví kde vlastně vznikly.

O jejich původu bylo napsáno již několik teorií a každá z nich je založena spíše na tom co se líbí autorovi a nebo co si autor myslí, že by se líbilo jeho čtenářům. A já nejsem výjimkou. Já nejsem vynálezce a všechno co znám a co vím, jsem někde okoukal, odposlouchal nebo opsal a mnohdy si ani nepamatuji kde.

Bramborovými lupínky jsem ale po příchodu do Ameriky byl přímo fascinován a hlavně proto, že oproti lupínkům které jsem znal z česka byly ty americké suché a křehké, jako kdyby je vůbec nesmažili ve fritéze tak jak jsem je znal já.

Důležité je si uvědomit, že výroba bramborových lupínků byla v Americe známá již v polovině roku 1850, kdy se lupínky prvně objevovaly na jídelních lístcích některých luxusních restauracích.

Zásluha o popularitu bramborových hranolků se v Americe připisuje presidentu Tomáši Jeffesronovi který způsob jejich přípravy do Ameriky přivezl z Francie již v pozdních šedesátých letech osmnáctého století.

Podle jedné historky jistý George Crum dělal smažené brambory tak, že krájel podlouhlé brambory na tenké plátky které smažil stejným způsobem jako se smažily již známé hranolky.

Tyto brambory se v té době jedly vidličkou. Tudíž po celé zemi se podávaly brambory krájené na hranolky, ale v Moon Lake Lodge v Sarasota springs, NY, byly krájené na plátky čímž byly zvláštní.

Když si uvědomím jak jednoduchá ta myšlenka byla tak mně jen mrzí, že jsem v té době nežil, protože bych je býval určitě vynalezl já.

Dnes jsou ale i důkazy o tom že recepty na lupínky v té době objevily v Anglii v Soyerově Shilling Cookery.

V té době se těmto lupínkům již říkalo Saratoga Chips, protože bylo dokázáno, že byly vynalezeny v Saratoga Springs přibližně v létě roku 1853 kuchařem v Moon's Lake Lodge Georgem Crumem, který údajně byl půl černoch a půl Indián.

Saratoga Chips, se nejprve prodávaly v restauracích a později v sáčcích jako snack.

Vynález průběžných fritéz v roce 1929 znamenal však v oblibě smažených pokrmů obrovský převrat.

Dnes vyrábí v Americe lupínky celá řada firem a to v nekonečné řadě tvarů a chutí.

Shodou okolností jsem před dvěmi týdny sledoval asi hodinový pořad o výrobě bramborových lupínků firmy Jays.

Bylo to přímo fascinující v porovnání s tím jak jsem se je učil dělat já a jak se to dělá dnes .

V té výrobně pracuje asi 10 lidí kteří zpracovávají asi 4.000 tun brambor denně a přitom nemají žádné sklady ani na ty sirové brambory a ani na usmažené lupínky.

Brambory, tak jak je od rána obrovské náklaďáky přiváží na jednu stranu té výrobny, se automaticky čistí, perou, loupou, krájí, smaží, balí do balíčků, a pak se na druhém konci té výrobny nakládají do prázdných kamionů, takže večer poslední zaměstnanec zhasne a je hotovo. What a country!

Mrzí mně, že jsem celý ten proces nenahrál, ale takových programů je tady nekonečná řada a to bych asi nedělal nic jiného a nakonec by se třeba ukázalo, že to v Česku stejně nikoho nezajímá, nehledě k tomu, že během toho procesu neprozradili, jak to dělají, že ty lupínky nejsou mastné.

K tomu abych to mým čtenářům v Česku mohl podrobně popsat bych asi musel do té výrobny zajet, ale obávám se, že by mi nikdo nezaplatil to cestovné.

