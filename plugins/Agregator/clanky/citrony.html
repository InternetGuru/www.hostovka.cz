<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=248.html" data-og-image="/files/preview/clanky/citrony/general.jpg" data-og-type="article">
  <h id="citrony" ctime="2007-08-29" author="Michael Klíma" short="Citróny" authorid="hostovka/michael_klima">Citróny</h>
  <desc kw="zbožíznalství">Italsky limone; anglicky lemon; německy Zitrone; je v italské, španělské a mexické kuchyni používaný často a ve velké míře a to jak k přípravě jídel a nápojů, tak i k jejich ozdobě.</desc>
  <p>Citrón je citrusové ovoce kultivované v Číně už asi před 2.500 lety.</p>
  <p>Citrón (Citrus limon) má kyselou chuť a žlutou kůru která obsahuje aromatický olej. Citrónové plody, kterým se daří nejlépe v subtropických podmínkách, jsou oválné plody od malých s tenkou kůrou až po velké se silnou kůrou, což musíme mít na paměti při jejich nákupu.</p>
  <p>Domněnky jsou, že citrón je původem ze Severní Indie. Z Indie se pěstování citrónů rozšířilo do Persie a do Palestiny a eventuelně do Řecka a Italie.</p>
  <p>Pádem římského císařství citróny z Evropy téměř vymizely. V osmém a v devátém století Mauři znovu zavedli jejich pěstování ve Španělsku a na Sicílii.</p>
  <p>Citróny jsou většinou sklízeny ještě zelené a nedozrálé jakmile dorostou do požadované velikosti. Tyto pak během jednoho až čtyřech měsíců dozrají a zežloutnou. Zralé citróny se rychle kazí, ale pokud jsou uskladněny při teplotě 4.4°C a pokud se s nimi šetrně zachází vydrží až 12 týdnů.</p>
  <p>Citrón je jeden druh ovoce který nechybí dnes v žádné kuchyni a dá se říci, že téměř po celý rok, a jsou takovou samozřejmostí, že jim téměř nikdo nevěnuje zaslouženou pozornost.</p>
  <p>Většina rybích jídel není kompletní, pokud k nim není podáván citrón a to je proč se o tom na těchto stránkách tolik rozepisuji.</p>
  <p>V Česku ve většině případů, pokud k rybě citrón vůbec dostanete, tak je to jen jeden plátek kterému se odborně říká terč.</p>
  <p>Tento "terč" se stal středem mého zájmu a tak jsem si řekl, že se do toho musím strefit.</p>
  <p>Já vím, že jako poslušní hosté vycepovaní socialismem se vším již předem souhlasit si asi na to stěžovat nebudete, ale já jsem prevít a navíc zkažený Amerikou a tak si na takové věci stěžuji.</p>
  <p>V některých restauracích se dnes již trochu polepšili, ale před několika lety mi v jedné restauraci v Česku v podali relativně drahou rybu na které byl jen již zmíněný citrónový terč.</p>
  <p>Byl jsem tam sám takže to nebyl proto, abych se před někým rozcapoval, a také jsem se už naučil si stěžovat na tom pravém místě, a tak jsem si nechal zavolat toho kuchaře který to jídlo připravoval.</p>
  <p>To abych se ho zeptal jestli je vyučen by bývalo zbytečné, protože jak víme, tak v Česku je každý kuchař vyučen a většina jich má maturitu a někteří dokonce i doktorát (i když ne v kuchařině), a tak jsem se omezil jen na to, abych ho požádal aby mi ukázal jak se z toho "terče" ta šťáva vymačká.</p>
  <p>Bylo to krátce po Sametové revoluci a tak vám nemusím asi říkat, že jsem se se zlou potázal a že se na mně ten pán kuchař díval jako na nějakého provokatéra (což mimi jiné já jsem), a řekl mi, že ten terč je tam na ozdobu a ne aby si někdo z toho mačkal tu šťávu.</p>
  <p>Já jsem to sice nijak nerozebíral, ale je to ukázka toho, že až na nějaké malé výjimky, se logické myšlení na těch našich školách neučí.</p>
  <p>Citróny mohou být malé nebo velké, a ve většině našich kuchyní se tomu nevěnuje velká pozornost, ale v amerických kuchyních velikost citrónů je velice důležitá.</p>
  <p>V některých restauracích vám dají půlku citrónu a v těch lepších je ta půlka dokonce zabalená do gázy (cheese cloth), aby se ta šťáva dala vymačkat bez peciček.</p>
  <p>Běžnější ale je, že vám ten citrón podají nakrájený na na dílky (anglicky wedges), nebo na plátky (anglicky slices).</p>
  <p>Pokud se citrón krájí na plátky, tak z průměrně velkého citrónu, po odkrojení obou špiček, se krájí 10 plátků.</p>
  <p>Ze stejného citrónu, pokud není stanoveno jinak, se krájí osminky (1/8) a výjimečně šestinky (1/6).</p>
  <section>
    <h id="nakup_citronu">Nákup citrónů</h>
    <desc>V případě že velikost citrónů není jednotná tak se prodávají na váhu. V Americe ale při kalkulací cen jídel se bere v úvahu jak váha tak i míra, neboli velikost.</desc>
    <p>Velikosti citrónů jsou v Americe standardizovány podle států, tudíž jiné číslování mohou mít pěstitelé v Kalifornii a v Arizoně, a jiné na Floridě.</p>
    <p>Tato čísla mají svoji důležitost. Velikosti citróny v našem případě jsou 252, 300, 360, 432, 490, a 588, přičemž čím menší číslo, tím větší citrón.</p>
    <p>Citróny přicházejí v kartónech, tudíž pokud víme počet citónů v kartónu a známe cenu za kartón tak zbytek je již jednoduchý, obzvláště když máme kalkulačku. Toto byly kdysi tak zvané kupecké počty.</p>
    <p>Velikosti citrónů v našem případě jsou 252, 300, 360, 432, 490, a 588, přičemž čím menší číslo, tím větší citrón.</p>
    <p>Citróny se v pohostinství ale většinou krájí. V kuchyních ve kterých jsem pracoval se dílek citrónu dával téměř na každý předkrm a na každé rybí jídlo eventuálně i dva dílky.</p>
    <p>Zkrátka a dobře v průměrný den bylo potřeba kolem 10.000 dílků citrónu (na plátky se citróny krájí v Americe velice zřídka, protože ta šťáva se nedá dobře vymačkat).</p>
    <p>A teď vám asi dojde proč jsem se již někde zmínil, že dnešní šéfkuchař už nepobíhá po kuchyni s dranžírákem nebo s vařečkou v ruce, ale s kalkulačkou.</p>
    <p>Pokud bych průměrné citróny č. 360 nebo 432, krájel na osminky, tak bych těch citrónů potřeboval 1250 (10000/8).</p>
    <p>Já jsem se vám ale také zmínil, že jsem tak trochu kujón, takže jsem nakoupil o něco větší citróny, které byly sice o něco dražší, ale nakrájel jsem je na desetinky (1/10), a tím pádem jsem těch citrónů potřeboval jen 1000.</p>
    <p>Já vím, že by mi někteří naši kuchaři jako obyčejně řekli, že tyto informace pro ně nemají cenu, protože 10000 jídel nikdy připravovat nebudou, ale věřte mi, že tyto techniky fungují i při menším počtu porcí.</p>
    <h id="dalsi_zajimavosti_o_citronu">Další zajímavosti o citrónu</h>
    <desc>Citrón je ovoce bohaté na vitamín C, které nám jistě prospěje v pochmurných zimních dnech k povzbuzení imunity proti infekčním onemocněním. Asi většina z nás používá citróny k ochucení čaje, avšak citrony se dají využít i jinými způsoby a jejich účinky bývají někdy skoro zázračné.</desc>
    <p>Potírání dásní šťávou z citrónu pomáhá zastavit krvácení a zpevnit dásně.</p>
    <p>Potírání nehtů kouskem citrónu pomáhá při záděrách, lámání nehtů a bílých skvrnách na nehtech, což většinou svědčí o nedostatku zinku a vápníku v organismu.</p>
    <p>Citrónovou šťávou můžete potřít kůži po hmyzím štípnutí nebo včelím bodnutí, při svědění, výskytu akné či některých typů ekzémů.</p>
    <p>Vtírání citrónové šťávy do pokožky hlavy pomáhá při infekcích skalpu a padání vlasů.</p>
    <p>Citrónová šťáva odstraňuje usazené soli z organismu. Při dně a jiných kloubních potížích se doporučuje každodenní pití zředěné šťávy z citrónů a potírání kostních výrůstků.</p>
    <p>Citróny obsahují éterické oleje, které pomáhají rozpouštět žlučové kameny, mají antibakteriální účinky a snižují horečku. Pití citrónové šťávy a její přidávání do rozličných salátů pročisťuje játra i ledviny.</p>
    <p>Poněkud zvláštní se může zdát skutečnost, že citrónová šťáva v organismu působí zásaditě a citrón neutralizuje nadměrnou produkci kyseliny solné v žaludku. Tím pádem může být i účinný pomocník při pálení žáhy.</p>
    <p>Pravidelné pití naředěné citrónové šťávy zlepšuje trávení, stimuluje produkci žluči, reguluje tělesnou váhu, snižuje vysoký krevní tlak, zlepšuje krevní oběh a působí proti trombóze.</p>
    <p>Chuť a vůni pomerančové či citrónové kůry naškrábané zestrem nebo nastrouhané na citrónovém struhadle nemůže žádná komerčně prodávaná strouhaná kůra nikdy nahradit.</p>
    <p>1 průměrný citron dá 1 lžíci citrónové kůry (lemon zest), a 2 lžíce citrónové šťávy (lemon juice)</p>
    <p>Po vložení citrónu na několik vteřin do mikrovlnky získáte poněkud více šťávy.</p>
    <p>Šťávu také vymačkáte snadněji pokud citrón "převálcujete" dlaní vaši ruky.</p>
    <p>Pokud potřebujete jen několik kapek citrónové šťávy tak stačí kůru citrónu propíchnout párátkem a šťávu vymačkat.</p>
    <p>K uchování toho citrónu pak stačí v píchnout párátko do stejného otvoru, citrón dát do plastikového sáčku a uložit v lednici do dalšího použití.</p>
    <p>Citrónová kůra je barevná vnější část citrónu.</p>
    <h id="zester">Zester</h>
    <desc>Pro některá jídla nebo nápoje používáme tenký skrojek kůry (zest) který odkrojíme speciální škrabkou anglicky zvanou zester, nebo ostrým nožem.</desc>
    <p>Jestliže používáte citrón jak pro kůru tak i pro šťávu tak nejdříve oškrábejte kůru a pak teprve vymačkejte šťávu.</p>
    <h id="citrony_v_cesku">CITRÓNY V ČESKU</h>
    <desc>Citróny v Česku nikdy nerostly a proto byly vždy relativně drahé a za socialismu se na ně dokonce stála fronta, ale dnes jsou celoročně k dostání a nejsou myslím o nic dražší než kterékoliv jiné jižní ovoce a tak nemohu pochopit že někteří kuchaři s nimi tak šetří.</desc>
    <p>Ve většině západních zemí je téměř nemyslitelné podávat rybu nebo některá smažená jídla bez citrónu a v zemích jako je Mexiko se citróny nebo limetky podávají ku všemu a dokonce i k pivu.</p>
    <ul>
      <li>1 kg citrónů = asi 8 ks = 450 gr citrónové šťávy</li>
      <li>1 velký citrón = cca 125 gramů = 54,29 gr citrónové šťávy = 1 1/2 lžičky citrónové kůry</li>
      <li>velké citróny krájíme na 8 kusů, malé na 6 ks</li>
      <li>1/8 velkého citrónu = 15,6 gr</li>
      <li>1 malý citrón = cca 100 gramů</li>
      <li>1/6 malého citrónu = 16,6 gr</li>
    </ul>
    <p>Jak vidíte, tak ty citróny nechtěji nic jiného než umět trochu počítat a tak by někteří ti naši kuchaři měli už přestat blbnout s těmi "terči" a měli by k těm rybám dávat kdyžˇne půlky, tak alspoň osminky nebo šestinky citrónu.</p>
  </section>
</body>