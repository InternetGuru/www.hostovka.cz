
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=117.html" data-og-image="files/preview/clanky/zbytky/preview.jpg" data-og-type="article"}

{id="zbytky" ctime="2005-11-26" author="Michael Klíma" short="Zbytky" mtime="2019-03-07"}

# Zbytky a lilek po milánsku

<!-- generated attribute kw by user_udpatekw.sh on 2019-02-23, do not edit -->

{kw="jídla a jídelní lístky, recept"}

Zbytky jsou nenahraditelné ztráty a jsou největším bolehlavem každého manažera kuchyně. Mohou to například být neprodané porce prvotřídních a drahých jídel, které se z nějakého důvodu neprodaly. Taková jídla ztrácí až 50 % své hodnoty. V praxi to však neznamená, že by na zbytcích bylo něco špatného nebo že jsou zdravotně závadné.

To, jestli jsou zbytky závadné, závisí na tom, jak se s nimi zachází. Jako studenti Hostovky bychom nad některými zbytky neměli ohrnovat nos, ba naopak. Někdy je zbytek vlastně velkou lahůdkou.

Zbytky totiž nejsou jen neprodané porce vařených jídel. Jsou to i surové potraviny, které nebyly zpracovány a prodány v plánované době.

{id="lilek\_po\_milansku"}

## Lilek po milánsku

Existují ale i zbytky, které se tvoří úmyslně. Například když jsem měl na lístku smažený lilek, tak jsem ho vždy usmažil více než se prodá. Druhý den jsem zbytek lilku prodal jako specialitu zvanou _lilek po milánsku_.

Budeme potřebovat:

  * plátky obalovaného, smaženého lilku (zbytek z minulého dne),
  * rajskou omáčku,
  * na tenké plátky krájený nebo strouhaný sýr,
  * [bešamelovou omáčku][1] a
  * přepuštěné máslo.

Příprava lilku není nijak extra časově náročná.

  1. Dno máslem vymaštěného pekáčku pokryjeme plátky smaženého lilku a tenkou vrstvou sýra.
  2. Následně vše přelijeme bešamelovou omáčkou.
  3. Tímto způsobem přidáme ještě dvě nebo tři vrstvy tak, abychom zkončili bešamelovou omáčkou.
  4. Povrch posypeme strouhaným sýrem a pokapeme rozpuštěným máslem.
  5. Lilek pečeme v troubě dozlatova.

Pečený lilek nakrájíme na porce požadované velikosti a podáváme jako hlavní chod s opečenými bramborami nebo s bramborovou kaší.

 [1]: /besamel
