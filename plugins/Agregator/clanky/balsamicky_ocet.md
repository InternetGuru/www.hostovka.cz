
{xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=413.html" data-image="/files/preview/clanky/balsamicky_ocet/general.jpg" data-type="article"}

{ctime="2009-04-20" mtime="2009-04-20" id="balsamicky\_ocet" author="Michael Klíma"}

# Balsamický ocet

{kw="co-kdy-kde"}

Balsamický ocet se dnes díky kreativitě kuchařů a díky tomu, že jeden kopíruje od druhého, stal nezbytným nejenom v Itálii nebo v italských restauracích, ale i v jiných dražších restauracích po celém světě. Italové používají balsamický ocet již po staletí.

Silná, slabě nasládlá chuť balzamického octu se přímo nabízí k přípravě [octových drezinků](zalivka_dresink#dresinky). Obzvláště se hodí pro ovocné saláty s čerstvým ovocem, jako jsou například maliny, jahody a broskve. Výraznost jeho chuti přesahuje chuť jeho chudšího bratrance vinného octu.

Dříve, než se ale pustíte do přípravy tisíců drezinků s balsamickým octem, tak byste se o něm měli nejdříve něco dozvědět.

## Výroba balsamického octu

V prvé řadě, balsamický ocet svou cenou vysoce překračuje nejdražší vína nebo koňaky. Jak ale mohl prach obyčejný ocet takových cen dosáhnout?

Asi tak před 900 lety byl tento ocet vyráběn vinaři v italském regionu Modeně jako tonik. Byl dáván jako pozornost důležitým osobnostem.

{class="example"}

Přestože je považován za vinný ocet, tak vinným octem vlastně není. Není vyráběn z vína, ale je lisován z hroznů, kterým nebyla dána možnost vykvasit se na víno.

Sladké šťávy vylisované z Trebbiano hroznů se svaří na tmavý sirup, který potom zraje za velmi přísných podmínek. Sirup zraje ve velkých dubových sudech po přidání mateřského octu. Během let se velikost sudů zmenšovala, stejně tak, jako se měnilo jejich dřevo. Dnes balsamický ocet zraje v malých sudech z kaštanového, třešňového, jasanového, morušového a jalovcového dřeva, až do doby prodeje.

Všechna tato dřeva dávají vínu charakter a vůni, čímž vznikají charakteristické balsamické octy. Během zrání se ocet také vypařuje, čímž houstne a získává koncentrovanou chuť.

Některé octy v Modeně zrají přes 100 let, čímž se vysvětluje jejich vysoká cena. Tato cena, je podobně, jako cena šafránu, relativní. Kapka balzamického octu totiž dokáže udělat v jídle divy.

Ocet, který je oficiálně označen jako _aceto balsamico tradizionale {xml:lang="fr"}_, musí zrát nejméně 12 let. Čím déle ocet zraje, tím více stoupá jeho kvalita a cena. Některé balsamické octy, podle jejich stáří, mohou stát stovky dolarů za pouhý šálek! Tento ocet je tak drahý, že ho jen barbaři používají k vaření, kdy se působením tepla jeho chuť a vůně značně ničí. Musí být používán v syrovém stavu, tak jako například jemná vyzrálá whisky.

Každý rok jde do prodeje téměř 12.000 litrů octu. Ocet starý do 25 let může stát až $1.690 za litr. Na štěstí jsou na trhu pro domácí potřeby importované balsamické octy, které zrály méně než 12 let s přijatelnou cenou. Tak, jak se snižuje doba zrání těchto octů, tak se snižuje i jejich cena. Také je nuté se zmínit o tom, že někteří výrobci k docílení požadované hustoty a barvy používají karamelizovaný cukr.

Ať už ale používáme balsamický ocet drahý nebo levný, tak platí jedna zásada, a sice čím méně, tím lépe. Mnozí kuchaři jídlo nadměrným množstvím tohoto octu doslova zničí. Tak jako u všeho, musíte v používání balzamického octu získat potřebnou praxi.

## Používání a skladování balsamického octu

Balsamický ocet může být v originálním sudu nebo láhvi skladován do nekonečna. Okysličování v otevřené láhvi není problémem a nikterak neovlivní jeho kvalitu.

Nicméně je dobře ho skladovat v chladném a tmavém místě, daleko od zdroje tepla. Po čase si povšimnete usazeniny na dně láhve, která ale kvalitu octu nijak neovlivňuje.

  * Při použití balsamického octu bychom neměli používat hliníkové nádoby.
  * Pro marinování používáme balsamický ocet jen zřídka, a to jen po velmi krátkou dobu.
  * Pokud jste alergičtí na sulfáty, tak si ověřte nálepku. Ne všechny balsamické octy je obsahují, ale některé levnější druhy ano.
  * Teplota zvyšuje sladkost balzamických octů a vyvařuje jejich kyselost. Jestli tedy dáváte přednost jemné chuti, tak ho ohřejte. Naopak jestli ne, tak ho nevařte a přidávejte ho do jídla až těsně před dohotovením.
  * Lžička nebo dvě balzamického octu dokáže probudit chuť slabé polévky, omáčky nebo dušeniny.
  * Balsamický ocet s cukrem se dobře snoubí s čerstvým ovocem, jako jsou jahody, maliny, broskve, případně i meruňky.

