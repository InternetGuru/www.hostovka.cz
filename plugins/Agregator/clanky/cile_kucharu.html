<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=129.html" data-image="/files/preview/clanky/kucharske_umeni/general.jpg" data-type="article">
  <h id="kucharske_umeni" ctime="2005-12-23" author="Michael Klíma" short="Kuchařské umění" mtime="2019-10-22">Cíle kuchařského umění</h>
  <desc kw="gastronomie">Cílem dnešního kuchařského umění je odborně, hygienicky a ekonomicky správně připravit jídlo, které je zdravé, chutné a atraktivní, a které si získá obdiv a uznání jeho konzumentů. Cesta k tomuto cíli je jen ve znalostech a schopnostech kuchaře.</desc>
  <p class="important">Mám veliký respekt před uměním, obzvláště před takovým, které vyjadřuje talent, nadání a tvrdou práci. Mám ale mnohdy dilema při hodnocení kuchařiny jako umění. I když se o tom v mé definici kuchařského umění nezmiňuji, tak si myslím, že kuchařina je více dřina než umění.</p>
  <p>Při hodnocení kuchařiny jako umění mi totiž nejvíce vadí, že oproti hudbě, malířství, sochařině a podobným uměním, výtvory kuchařů umělců nemají trvalou hodnotu. Příkladem je jídlo samotné, které mnohdy po několikahodinové dřině kuchaře zmizí v žaludcích jeho obdivovatelů během několika minut.</p>
  <p>Příkladem může být <a href="/careme">Carême</a>, který je považován za zakladatele umění prezentace jídel. Tvorba [Carêmových][2] výtvorů mnohdy trvala několik dní. Vydržely sice po dobu stolování hostů, ale jen velmi zřídka mohly být použity ještě jednou.</p>
  <p>Oproti jiným uměním, v kuchařině většina lidí nerespektuje autorské právo. Je pravda, že doba mnohdy vyžaduje změnit recept, případně jeho přípravu a přizpůsobit ho novým moderním technikám a případně i zařízení. Autentičnost daného receptu by ale měla být, pokud možno zachována.</p>
  <p>Bohužel musím říci, že nejhorší zkušenost s malým respektem pro zachování autentičnosti receptů a použitých technik mám v České republice. V Česku se, až na výjimky, jakýkoliv recept okamžitě „vylepší“ a předělá. To proto, abychom demonstrovali, jací jsme dobří kuchaři. Při čtení některých těchto „vylepšených“ receptů mi hrůzou stávají vlasy na hlavě.</p>
</body>