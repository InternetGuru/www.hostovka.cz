<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=268.html" data-image="/files/preview/clanky/chilli/general.jpg" data-type="article">
  <h id="chilli" ctime="2008-01-08" author="Michael Klíma" short="Chilli" authorid="hostovka/michael_klima">Chilli</h>
  <!-- generated attribute kw by user_udpatekw.sh on 2019-03-13, do not edit -->
  <desc kw="jídla a jídelní lístky">V roce 1988, jako každoročně, probíhala v Chicagu soutěž o nejlepší chili. Při podobných cookout v Americe nejde o nějaké medaile jako spíše o tu zábavu a zúčastnit se jich může kde kdo a ne jenom profesionální kuchaři. What a country!</desc>
  <p>Já jsem se té soutěže často zúčastňoval, ale ani ne tak proto abych demonstroval mé umění v přípravě chili jako spíše proto, že tam soutěžili i hezké holky.</p>
  <p>Pracoval jsem v té době jako konzultant pro hotel Holiday Inn v Evanstonu, což je předměstí Chicaga.</p>
  <p>Neměl jsem v úmyslu se té soutěže zúčastnit, protože je s tím vždy také dosti práce, ale chtěl se ji zúčastnit Gregory, což byl šéfkuchař kterého jsme pro ten hotel zrovna přijali.</p>
  <p>Ukázal mi recept, se kterým chtěl do té soutěže jít kter‎ý se mi vůbec nelíbil, ale líbil se mi on.</p>
  <p>Byl mladý, ani ne moc zkušený, ale měl něco čemu se v Americe říká "drive", to je chuť a odhodlání to někam dotáhnout a také něco čemuž se anglicky říká "guts" což se sice dá přeložit jako odvaha, ale ten jeho recept byl tak špatný, že to bylo něco čemu se v Americe říká "chucpa" neboli nepřestavitelná opovážlivost či drzost.</p>
  <p>V Mexiku mi říkají Miguel Klima, ale když jsem si pak nechal narůst plnovous,tak mi říkali Pancho Villa</p>
  <p>Gregory, jak jsem řekl, mi ale byl sympatický a tak jsem mu dal můj tajný recept, který jsem já získal v Mexiku od jednoho mého mexického kolegy a který jsem po malé modifikaci již po několik let s úspěchem používal.</p>
  <p>Myslel jsem to spíše z legrace, aniž bych tomu sám věřil, když jsem Gregorymu řekl, že tento recept vyhraje první cenu a nebudete tomu ale asi věřit ani vy, ale co čert nechtěl, on ten recept skutečně tu první cenu získal.</p>
  <p>Samozřejmě, že moje čili jsme hned přidali na hotelové menu s titulkem "Vítězné chili".</p>
  <p>Toto čili se ukázalo být skutečně vítězné protože bylo okamžitě "bestseller" a já byl pyšný jednak na toho mladého kuchaře, ale i na moje čili o kterém jsem si nikdy nemyslel, že dojde takového ocenění.</p>
  <p>nikdy nemyslel, že dojde takového ocenění.</p>
  <p>Příprava je trochu zdlouhavější než běžně uváděné recepty, ale myslím si, že to stojí za tu námahu.</p>
  <section>
    <h id="vitezne_chili">Vítězné chili</h>
    <desc>Tento recept je na 20 litrů, tudíž v česk‎ých podmínkách nemá velké využití, ale dá vám to alepoň představu o poměrech některých potravin, což je jedním tajemstvím.</desc>
    <dl>
      <dt>Sádlo</dt>
      <dd>500 g</dd>
      <dt>Drobně krájená cibule</dt>
      <dd>2000 g</dd>
      <dt>Hrubě mletá libová vepřová plec b.k.</dt>
      <dd>5000 g</dd>
      <dt>Hrubě mleté libové hovězí přední b.k.</dt>
      <dd>10000 g</dd>
      <dt>Drcený česnek</dt>
      <dd>250 g</dd>
      <dt>Chili prášek</dt>
      <dd>500 g</dd>
      <dt>Paprika</dt>
      <dd>30 g</dd>
      <dt>Mletý kmín</dt>
      <dd>5 g</dd>
      <dt>Hovězí vývar</dt>
      <dd>dle potřeby</dd>
      <dt>Drcená rajčata</dt>
      <dd>1000 g</dd>
      <dt>Drobně sekaná zelená petrželka</dt>
      <dd>200</dd>
      <dt>Vařené nebo konzervované tmavé fazole</dt>
      <dd>8000 g</dd>
      <dt>Drobně krájené jalapeño papričky</dt>
      <dd>400 g</dd>
      <dt>Sůl</dt>
      <dd>dle chuti</dd>
    </dl>
    <p>Tajemství mého chili tudíž je v tučnosti masa, v technice přípravy, a hlavně ve správném poměru potravin a dávce koření což nesmíte brát na lehkou váhu, protože v Americe lidi těm chili rozumí a rozeznají které je dobré a které ne.</p>
    <section>
      <h id="tucnost_masa">Tučnost masa</h>
      <desc>Tučnost mletého hovězího masa je v Americe dosti přísně sledovaná. Pro většinu hamburgrů například maso nesmí mít větší tučnost než 20%, a to je proč některé chili nemá tu pravou "mexickou" chuť pokud se k jeno přípravě nepoužije i vepřové maso a to je také proč by se to chili mělo dělat na sádle.</desc>
      <h id="technika_pripravy">Technika přípravy</h>
      <desc>V silnostěnném kastrolu osmahneme na horkém sádle cibuli do zlatova.</desc>
      <p>Dříve než ta cibule stačí příliš zhnědnout (ztmavne ještě s masem), přidáme vepřové maso a restujeme ho až zhnědne a pustí většinu tuku.</p>
      <p>V tom okamžiku přidáme hovězí maso a všechno koření. Vše dobře smícháme s vepřovým masem a restujeme až všechno maso opět zhnědne.</p>
      <p>V receptu je specifikováno libové maso, ale s tučností masa si nelamte moc hlavu protože v mase obsažený tuk a sádlo na kterém maso restujeme dá vašemu chili právě tu unikátní chuť.</p>
      <p>Jakmile maso zešedne scedíme z masa všechen přebytečný tuk a přidáme všechny ostatní suroviny mimo fazolí.</p>
      <h id="ted_ale_prijde_prvni_mexicke_tajemstvi">Teď ale přijde první mexické tajemství</h>
      <desc>V Mexiku takové chili mají na mírném ohni hodiny a hodiny, někdy i po cel‎ den, což si sice nemůžeme dovolit, ale při občasném zamíhání vaříme to chili na mírném ohni alespoň 2 hodiny.</desc>
      <h id="druhe_mexicke_tajemstvi">Druhé mexické tajemství</h>
      <desc>V Mexiku se chili které je s masem říká CHILI CON CARNE, neboli chili s masem, což ale musíte brát s reservou.</desc>
      <p>Maso totiž bylo v Mexiku vždy relativně drahé, obzvláště maso hovězí, a tak toho masa v pravém mexickém chili nikdy moc nebylo, ale to vlastně dělá to chili mexickým chili.</p>
      <h id="treti_mexicke_tajemstvi">Třetí mexické tajemství</h>
      <desc>Nevím proč, ale většina těch gringos si myslí, že všechna mexická jídla musí být ostrá.</desc>
      <p>Je sice pravda, že chili je kořeněné více než většina jídel, a že musí být "hot", neboli ostré, což také znamená "horké" ale s tou ostrostí tak horké není.</p>
    </section>
    <h id="chili_v_konceptu_steakgril">Chili v konceptu STEAKGRIL</h>
    <desc>Na jídellním lístku konceptu STEAKGRILL nazýváme to chili TEXASKÉ CHILI a říkáme, že je to americká specialita a sice proto, že v Texasu je maso v zásadě laciné a tak se tam s ním moc nešetří a proto mu říkáme Texaské.</desc>
    <p>Pokud se ale týká množství masa v našem receptu, tak jak víte se musíme držet standardních podnikových receptů a tudíž žádný kuchař nesmí množství masa v tom chili svévolně měnit.</p>
    <p>Také si povšimnete, že to chili na našem jídelním lístku uvádíme mezi polévkami a že ho podáváme v misce.</p>
    <p>Naše chili je totiž také natolik syté, že se může podávat jako malé hlavní jídlo.</p>
    <p>Jak jsem se ale již několikrát zmínil, tak jedno přikázání mého náboženství je NIKOMU NEVĚŘ, neboli že nesmíte věřit všemu co vám kdo nakuká a tak prostě až pojedete kolem Roudnice, tak se v té restauraci zastavte abyste viděli že já ale nekecám.</p>
  </section>
</body>