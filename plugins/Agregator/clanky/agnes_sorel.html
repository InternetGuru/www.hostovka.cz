<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist"
  data-source="http://2017.hostovka.cz/clanek.php?clanek=30.html"
  data-og-image="/files/preview/clanky/agnes_sorel/general.jpg"
  data-og-type="article">
  <h id="agnes_sorel" ctime="2005-07-03"
    author="Michael Klíma"
    short="Agnès Sorel"
    authorid="hostovka/michael_klima">Agnès Sorel</h>
  <desc kw="restaurace a servis">(1410-1450) Milenka francouzského krále Karla VII. a nejlepší milovnice té doby. Měla dobrý a významný vliv na krále a snažila se snížit bídu a mizérii. Po ni byla pojmenována garnitura pro drůbež a jateční masa která sestávala z paštiček z drůbeží fáše, plněné sortýrovanými žampiony obloženými kulatými plátky uzeného jazyka a lanýži. U drůbeže se ještě přidává Sauce Alemande.</desc>
  <section>
    <h id="fas">Fáš</h>
    <desc>Od francouzského farce, je směs syrového nebo vařeného masa, ryb, drůbeže, plodů moře, zeleniny, případně jejich směsi smíchaná s pojivem, osolená a okořeněná. Používá se při výrobě paštik, náplní a pomazánek.</desc>
    <p>Alemande (fr.) Francouzský výraz znamenající německý, ale také název jedné z velice populárních francouzských omáček. Když známý kuchař Antoine Carême vytvořil tuto lehkou krémovou omáčku, jejíž světlá barva mu připomínala bledé, blonďaté němce, tak tuto omáčku pojmenoval Alemande, neboli německá. </p>
    <p>Toto ale bylo proti mysli mnoha tehdejších francouzských kuchařů kteří nemohli přežít, že nějaká omáčka má jiný původ než francouzský. Dokonce i král všech kuchařů a kuchař všech králů Escoffier se jednou pokusil změnit germánské jméno této již tak slavné omáčky na Sauce Blonde nebo Sauce Parisienne, ale její originální název přežil.</p>
    <h id="sauce_alemande">Sauce Alemande</h>
    <desc>Ne příliš husté velouté zjemníme a částečně zahustíme žloutky a smetanou čemuž se francouzsky říká liaison.</desc>
    <h id="veloute">Velouté</h>
    <desc>Nebuďte nervózní když slyšíte názvy některých těch klasických omáček jako například veluoté. Je to francouzský název velice jednoduché bílé omáčky, česky zvané veluté, dělané z drůbežího, telecího nebo rybího vývaru zahuštěného světlou jíškou (roux).</desc>
    <p>Veluté patří do skupiny pěti základních (mateřských) omáček. V kuchyních ve kterých se zabýváte vlastní výrobou se bez této omáčka neobejdete protože je základem pro miliardu dalších omáček. Dvě tyto omáčky o kterých se musíme zmínit jsou Sauce Allemande a Sauce Supreme.</p>
  </section>
</body>
