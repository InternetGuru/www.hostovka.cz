<?xml version="1.0" encoding="utf-8"?>
<body xml:lang="cs" ns="https://www.hostovka.cz" class="docinfo linklist" data-source="http://2017.hostovka.cz/clanek.php?clanek=125.html" data-og-image="/files/preview/clanky/flambovani/general.jpg" data-og-type="article">
  <h id="flambovani" ctime="2005-12-12" author="Michael Klíma" short="Flambování" authorid="hostovka/michael_klima">Flambování</h>
  <desc kw="gastronomie">V době popularity tak zvaného francouzského servisu bylo dranšírování, dohotovování jídel u stolu a flambování velice populární.</desc>
  <p>Já sice nejsem přítelem flambování, ale jako studenti Hostovky byste o této technice měli něco vědět.</p>
  <p>Přesto, že o technikách flambování bylo napsáno mnoho knih tak ani jedna z těchto technik se dlouho neuchytila a v dnešní uspěchané době v tak zvané době "skupin" se praktikuje již jen v několika málo českých rádoby-francouzských restauracích.</p>
  <p>Bohužel v těchto českých restauracích ve kterých flambování ještě praktikují si neuvědomují, že flambování vyžaduje určitou zručnost a praxi.</p>
  <p>V některých těchto restauracích nemají s flambováním vůbec žádné zkušenosti, ale přesto ho nabízí jednak proto, že si myslí, že je to módní, ale hlavně proto, aby cena použité lihoviny mohla být k jídlu připočítána a tím zvýšen obrat, což se zdánlivě zdá být velice výhodné, ale ve skutečnosti pravý opak je pravdou protože opravdový gurmán by si u stolu některé třeba I dobré jídlo nenechal flambováním zruinovat.</p>
  <p>Základním požadavkem přípravy jídel je zkrátit dobu mezi dohotovením jídla a dobou jeho podávání na minimum.</p>
  <p>Jedna z možností která se nabízela bylo připravovat jídlo u stolu, nebo přímo na stole.</p>
  <p>Flambování některých jídel při jejich přípravě v kuchyni má mnohdy své opodstatnění, ale podle mého názoru flambování u stolu je jen snobizmus a někdo by mně musel přesvědčit o opaku.</p>
  <p>Mohu vás ale ubezpečit, že ze mě nemluví ignorance, jednak proto, že jsem vyučený jak kuchařem tak i číšníkem a ve svém životě jsem flamboval dost jídel k tomu abych věděl o čem mluvím.</p>
  <p>V případech, že obsluhující neví, co dělá, se místo toho, aby se doba od výroby jídla do doby jeho podávání zkrátila na minimum, se naopak prodlouží, a kvalita jídla se většinou zhorší.</p>
  <p>Nevýhodou flambování totiž také je, že při větším počtu stolovníků, z nichž každý si objednal jiné flambované jídlo, se servis značně zpomalí a to na kvalitě těch jídel také moc nepřidá.</p>
  <p>Podle společenského protokolu by totiž žádný ze stolovníků neměl začít jíst dříve než je podáno jídlo všem. Tudíž pokud je několik stolovníků a každý z nich si objedná něco jiného, tak než číšník dohotoví to poslední jídlo, tak to prvé je úplně studené.</p>
  <p>O tom, že ve většině případů, díky nesprávné volbě flambovací lihoviny nebo při nesprávném postupu, se dané jídlo spíše znehodnotí než zlepší, ani nemluvě.</p>
  <p>Flambovat, pokud víte co děláte, se může v zásadě cokoliv.</p>
  <p>Velice oblíbené jsou hořící špízy či meče, což ale žádné velké odobné znalosti nevyžaduje.</p>
  <p>Nedá se říci, že by to nějak ovlivnilo dané jídlo, nicméně je to líbivé show.</p>
  <section>
    <h id="kdo_by_mel_byt_flambovanim_poveren">Kdo by měl být flambováním pověřen</h>
    <desc>Zdá se, že odborníci v tomto nemají zcela jasno. Jedni tvrdí, že flambováním by měl být pověřen kuchař, ale jelikož se jedná o flambování v jídelně tak druzí zastávaji názor, že by flambovat by měl některý číšník nebo Maître d'Hôtel.</desc>
    <p>Proto v některých restauracích to řeší tak že flambováním je pověřen číšník s kuchařskou čepicí, což je zároveň pro pobavení hostů.</p>
    <p>V mnoha případech, podobně jako u těch fre style barmanů žonglerů a komdiantů, i v tomto případě to mnohdy s odobrností nemá co společného, nicméně někteří lidé tomu říkají "zážitková gastronomie".</p>
    <h id="flambovani_moucniku">FLAMBOVÁNÍ MOUČNÍKŮ</h>
    <desc>Při flambování moučníků je situace o něco lepší, ale i zde by mělo být snahou připravovat stejný moučník pro celou společnost.</desc>
    <p>Jedním nejpopulárnějším flambovaným moučníkem jsou flambované palačinky známé jako Crêpes.</p>
    <p>Crêpe je francouzský název pro velice jemnou a tenkou palačinku ze směsi vajec, mléka, mouky, cukru a špetky soli.</p>
    <p>Pro zjemnění se do těsta někdy přidává smetana a případně koňak nebo brandy.</p>
    <p>Crêpe se běžně překládá do češtiny jako palačinka, ale klasická francouzská jídla jako jsou například crêpes Suzette, si zaslouží být uváděna na lísku pod jejich původními názvy protože palačinky flambované v Grand Marniere s pomerančovou šťávou je sice jejich přesný popis v češtině, ale příliš dlouhý, a nikomu nic neříká.</p>
    <p>Flambování palačinek je jakýsi obřad který je zakončen vzplanutím alkoholu ve kterém jsou palačinky flambobované, což ve většině případů je Grand Marniere.</p>
    <p>V Americe mimo Crêpes Suzette neznámějšími flambovanými moučníky jsou Bnanas Foster a Cerries Jubilé.</p>
    <h id="bananas_foster">Bananas Foster</h>
    <desc>V padesátých letech Nový Oreáns byl hlavní přístav kterým do Ameriky byly dováženy banány z Jižní Ameriky.</desc>
    <p>Owen Edward Brennan, majitel velice populární restaurace, vybídl svého talentovaného šéfkuchaře Paula Blanné k vytvoření nějaké banánové kreace</p>
    <p>V roce 1951 šéf Paul s receptem kterým se neproslavil jen on, ale I restaurace Brennan kde se teď flambuje 35 liber banánů denně</p>
    <p>Já jsem tyto banany v restauraci ochutnal asi tak v roce 1971, což bylo asi tak 20 let po jejich vynálezu a přesto, že nejsem velkým přítelem flambování musím říci, že byly vynikající.</p>
    <h id="cherry_jubile">CHERRY JUBILÉ</h>
    <desc>Cherry Jubilé jsou flambované černé třešně které se podávají horké, a pokud možno ještě hořící na vanilkové zmrzlině.</desc>
  </section>
  <h>IMG [http://2017.hostovka.cz/soubor/12-12-05-9.jpg][CHERRY JUBILÉ]</h>
  <desc>Je to jeden z nejednodušších flambovaných moučníků takže jsem je měl na jídelním lístku téměř ve všech restauracích ve kterých jsem pracoval a docela mně udivuje, že ho v Česku, kde flambování je ještě ve velké oblibě, ještě nikdo neobjevil.</desc>
  <p>Ovocem ale flambování nekončí, flambovat se mohou i nápoje.</p>
  <p>Jedním z nejpopulárnějších flambováných nápojů je café brulé. Flambované kávy jsou obzvláště populární v Jižní Americe.</p>
</body>