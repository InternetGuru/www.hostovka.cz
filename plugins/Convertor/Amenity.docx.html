<?xml version="1.0" encoding="utf-8"?>
<body xml:lang="cs" ns="https://www.hostovka.cz">
  <h id="amenity" short="Amenity" author="InternetGuru" ctime="2018-09-17T14:40:06+02:00">Amenity</h>
  <desc kw="ubytování">V cestovním ruchu amenita je přírodní nebo lidmi vytvořená vlastnost prostředí, která v lidech zanechá příjemný zážitek a tím činí dané místo přitažlivějším. V osobní letecké dopravě amenity jsou pozornosti které letecké společnosti dávají cestujícím prvé třídy pro zpříjemnění jejich letu.</desc>
  <p>Ve většině případů jsou to klapky na oči které usnadňují spaní při denním světle, ponožky které si při dlouhých letech cestující obléknou místo své obuvi, ale hlavně hřebínek, kartáček a past na zuby, holicí strojek a krém na holení, a podobné pomůcky osobní hygieny.</p>
  <p>V ubytovacích provozech amenity jsou v zásadě také doplňky zpříjemňující hostův pobyt. Tyto doplňky ve většině případů zahrnují jen kosmetické přípravky, jako jsou mýdla, šampóny, případně holicí strojek, holicí krém, kartáček a pastu na zuby, hřebínek, apod.</p>
  <p>Svého času se některé ubytovací provozy přímo předháněly v množství a kvalitě těchto doplňků jejichž cena tvořila nezanedbatelné procento nákladů.</p>
  <p>Tato mánie jak se zdá již trochu ochabla, takže i v relativně drahých hotelech se dnes již setkáte s dispensory mýdla/šamponu příhodně umístěnými přímo nad vanou nebo i ve sprše a u umyvadla.</p>
  <p>Ukázalo se totiž, že většina hostů, a hlavně ženy, mají své vlastní mýdlo, šampony, žínku, apod., takže všechny ty atraktivně balené pozornosti podniku, označené jménem a logem hotelu, jsou více jakýmsi suvenýrem a marketingovým prostředkem, než k praktickému použití.</p>
  <p> </p>
  <p>Já si vzpomínám, že krátce po sametové revoluci, kdy tyto amenities byly u nás ještě něco neznámého, jsem je v Česku rozdával mým známým.</p>
  <p>Potom ale přišla bída na kozáky. Obsazenost hotelů klesla pod přijatelnou hranici a to hlavně u těch drahých hotelů, které tyto doplňky nabízejí. Některé tyto hotely nestačily krok v těchto nesmyslných závodech o prestiž, a začaly prostě po troškách ubírat. Ti nejzoufalejší začali používat amenity bez jména a znaku podniku, čímž sice snížili trochu své náklady, ale přišli o jejich hlavní předost, což je marketing a propagace jejich jména.</p>
  <p>Dalším krokem bylo nahrazování balených mejdlíček a šamponů dispensory, které umístili nad vanu, do sprchy a nad umyvadlo. Ukázalo se ale, že i hosté v těch drahých hotelech toto přijali kladně, protože je to praktičtější a není na tom nic špatnpého.</p>
  <p>Hosté všech kategorií přijali kladně i to že se ručníky vyměňují jen na požádání, údajně na ochranu ekologického prostředí, ale ve skutečnosti to je také z ekonomických důvodů. Následky poklesu v cestovním ruchu se prostě projevily všude a to ne jenom v hotelnictví.</p>
  <p>Americké letecké společnosti, které toho jídla na letadlech dávají dnes méně než kdysi tak jako tak, nyní na některých Krátký tratích jídlo zdarma také již nedávají cestující si jídlo musí platit. Kolik to bude v budoucnu není ještě pevně rozhodnuto, ale zatím se platí <em var="5"/> za snídani, <em var="8"/><em var="za"/> oběd a <em var="12"/> za večeři.</p>
  <p>Obávám se, že tím pádem si bude hodně cestujících nosit jídlo z domova, a to samé bude i u posádek. Už vidím pana kapitána jak si v cockpitu ohřívá na vařiči jídlo v kastrůlku.</p>
  <p>No, to je ale asi jen začátek. Zřejmě není daleko doba, kdy se ložní prádlo bude při delším pobytu hosta také vyměňovat jen na požádání, nebo jen jednou za týden, jako se to dělá i v domácnostech těch lidí, kteří pokud si to neplatí z vlastní kapsy, spí jen v pěti hvězdičkových luxusních hotelích.</p>
  <p>Tyto luxusní hotely pod hlavičkou amenities, nabízejí a patřičně inzerují celou plejádu služeb jako:</p>
  <ul>
    <li>Nightly Turndown (angl.) což je příprava pokoje před spaním která zahrnuje:</li>
    <li>vyprázdnění odpadových košů</li>
    <li>doplnění ledu</li>
    <li>zatažení žaluzií</li>
    <li>rozestlání postelí</li>
    <li>nastavení radia na stanici s příjemnou hudbou</li>
    <li>přeložení koupacích plášťů přes postele</li>
    <li>přiložení (hotelových) pantoflí k posteli, apod.</li>
  </ul>
  <p>U této příležitosti některé hotely postaví vedle postele lahvičku minerální vody a sklenku, a na polštář položí snídaňový lístek a jako pozornost podniku položí jeden čokoládový bonbon. Toto ale je v ceně ubytování nebo jak se říká "na dům".</p>
  <p>Některé hotely ale pod jejich amenities uvádí i jiné služby, což je více méně jen marketingový gimmick. Těmito službami, které jsou ale placené, mohou být:</p>
  <ul>
    <li>(ne v pořadí potřeb nebo zájmu hostů)</li>
    <li>místní mapy a jízdní řády veřejné dopravy</li>
    <li>prodejna suvenýrů</li>
    <li>možnost rybaření</li>
    <li>potápění</li>
    <li>půjčování lodí</li>
    <li>tury s průvodcem</li>
    <li>parkování (někdy i v ceně ubytování)</li>
    <li>praní prádla a čištění oděvů</li>
    <li>půjčování lehátek a osušek u bazénu nebo na pláži</li>
    <li>denní tisk do pokoje případně k disposici v hotelové hale</li>
    <li>připojení k internetu, případně i tiskárna</li>
    <li>fen na vlasy</li>
    <li>žehlič na kalhoty</li>
    <li>kávovar na každém pokoji</li>
    <li>plně vybavenou kuchyňku ve všech suite</li>
    <li>použití krytého nebo vyhřívaného venkovního bazénu</li>
    <li>fitness centrum</li>
    <li>byznys centrum</li>
    <li>místní dopravu (shuttle servis)</li>
    <li>servis na pokoji</li>
    <li>restaurace s plným jídelním lístkem</li>
    <li>bufetová nebo à la carte snídaně v ceně pokoje a daleko více podle lokality daného ubytovacího zařízení a ceny ubytování.</li>
  </ul>
</body>
