<?xml version="1.0" encoding="utf-8"?>
<body xml:lang="cs" ns="https://www.hostovka.cz">
  <h id="buzzword" short="buzzword" author="InternetGuru" ctime="2018-11-27T01:29:50+01:00">Buzzword</h>
  <desc>Není všechno zlato co se třpytí. Jako studenti Hostovky bychom toto měli mít na paměti při čtení jídelních lístků.</desc>
  <p>Buzz word v překladu je slovo které bzučí, od anglického buzz (vysl. baz) bzukot.</p>
  <p>V gastronomii je to slovo které má "bzučet" neboli upoutat pozornost. Slova zvaná buzz words se tudíž velmi často objevují na jídelních lístcích.</p>
  <p>Jsou to například slova jako kaviár, humři, krevety, lanýže, žampiony,artičoky, avocado, chřest, steak a v neposlední řadě šampaňské, Campari, nebo cognac, ale například i čerstvá bazalka, shitake houby, balzamický ocet, awabi, apod.</p>
  <p>Například vejce s kaviárem nebo kaviárová vejce upoutají pozornost i když se v zásadě jedná o velice malou porci kaviáru.</p>
  <p>Obdobně telecí ragoût s lanýži (psáno francouzsky) má větši přitažlivost než obyčejné telecí na houbách, protože v mysli hostů lanýže představují něco exotického, takže si takové jídlo objednají, přesto, že vlastně ani nevědí co lanýže jsou.</p>
  <p>Buzz words neboli taháky jsou i suroviny které jsou momentálně populární. Tak například česnek, který se kdysi v "nóbl" kuchyni vůbec neobjevoval, je dnes naopak velkým tahákem.</p>
  <p>Používání těchto buzz words jde například tak daleko, že někteří kuchaři ve svých receptech nepoužívají jen obyčejnou sůl, ale buď košer sůl, nebo mořskou sůl i když ve skutečnosti ve vařeném jídle to nikdo vůbec nepozná jaká sůl byla vlastně použita, ale zní to exklusivně a tím pádem za takové jídlo mohu počítat více.</p>
  <p>Buzz words jsou také superlativy jako, vynikající, pikantní, čerstvý, domácí nebo naopak importovaný, nebo speciální, jako od maminky, apod.</p>
  <p>Na jídelních lístcích některých českých rádoby-francouzských restaurací se dnes čím dále tím častěji setkáte s jídly jako crusta, fond, wasabi, Carpacio, confit, Salmon Tartare (přestože Tataři neměli ani ahnung co to takový salmon je), Foie-Gras, pinie (což by měly být piniová jádra), nebo s bramborovým pyré místo obyčejné bramborové kaše, stejně tak s kuchařskými technikami jako je například sotýrovat, konfinovat (což česky znamená konzervování), a s mnoha dalšími nepravdami, BS a výrazy které nejsou jasné ani některým kuchařům, natožpak hostům.</p>
  <p>Tyto "chytáky" ale také souvisí z cenou, což uspokojuje hlavně snoby.</p>
  <p>Jsou totiž hosté, kterým se rozhodně nedá říkat gurmáni, kteří při objednávce jídel, obrazně řečeno, popis jídle zakryjí, a své "oblíbené" jídlo si vyberou v kolonce cen podle toho které jídlo je nejdražší neboli podle teorie, že co je drahé, to je dobré.</p>
  <p>Na druhé straně jsou ale hosté, kteří také vybírají jídla podle ceny, ale vyberou si to nejlacinější. Během mé praxe jsem ale tyto hosty nikdy neodsuzoval. V mnoha případech se jedná o skutečného gurmána, který ale bohužel nemá momentálně dost peněz k tomu, aby si vybral podle své chutě.</p>
  <section>
    <h id="restauracni_snob">Restaurační snob</h>
    <desc>Restaurační snob se dá definovat jako pseudoexpert, s povrchními znalostmi gastronomie, který svoji expertízu vystavuje na obdiv naučenými frázemi o jídle a pití.</desc>
    <p>Snob, pokud na to má, si vždy objedná to nejdražší jídlo a pití, u kterého cena je náznakem lepší kvality než u nápojů a jídel lacinějších, a při jejich konzumaci se holedbá svoji expertízou.</p>
    <p>Když si snob například v tak zvané "francouzské" restauraci objedná mořský jazyk s krevetkami psaný na jídelním lístku jako Filet de Sole à la Cardinal, tak začne mluvit o tom jak krásně červení museli být raci kterými byla Cardinal omáčka na té rybě obarvena, a že víno které bylo k její přípravě použito určitě bylo francouzské Chablis.</p>
    <p>A proto že si takové víno i objednal, tak po znaleckém přičichnutí podá znalecký posudek o tom jaké krásné bouquet to víno má, po prohlédnutí proti světlu (nebo ještě lépe proti plameni svíčky) se zmíní o jiskře, a po prvém doušku víno v ústech znalecky "převálí", obrátí zasněně oči k oblakům a vynese znalecký posudek o tom jaké lahodnou chuť to víno má, jak je plné, a jak bohatá byla půda ne které byla réva vypěstována.</p>
    <p>Stejným způsobem takový snob dokáže ohodnotit nejenom kvalitu whisky (nebo i whiskey), ale i cognacu, brandy a jiných nápojů včetně piva.</p>
    <p>Ale takové představení dokáže pravý snob udělat i v kterékoliv etnické restauraci kterou již alespoň jednou před tím navštívil.</p>
    <p>Nicméně tito snobové, hlavně pokud jejich posudek je více méně kladný, a vyslovený nahlas, jsou v každé restauraci vítanou klientelou, obzvláště když se jedná o nějakého intelektuála protože lidé si z nějakého důvodu myslí, že všichni intelektuálové jsou na slovo vzatí gastronomové.</p>
    <p>Mezi tyto snoby patří ale i celá řada kuchařů, kteří se holedbajíi že pracovali tak a tak dlouho v některé cizí zemi, ale přitom neřeknou, že byli natolik zavaleni prací a že měli tak malé příjmy, že si nemohli dovolit ochutnat jídla v jiných restauracích než ve kterých pracovali.</p>
  </section>
</body>
